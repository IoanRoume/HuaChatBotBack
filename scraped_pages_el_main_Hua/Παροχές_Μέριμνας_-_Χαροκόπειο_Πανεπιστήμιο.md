Παροχές Μέριμνας - Χαροκόπειο Πανεπιστήμιο
=============== 

[Μετάβαση στο περιεχόμενο](https://www.hua.gr/%CF%80%CE%B1%CF%81%CE%BF%CF%87%CE%AD%CF%82-%CE%BC%CE%AD%CF%81%CE%B9%CE%BC%CE%BD%CE%AC%CF%82/#content "Μετάβαση στο περιεχόμενο")

Παροχές Μέριμνας
----------------

Σίτιση

Στέγαση

Στεγαστικό Επίδομα

Υγειονομική Περίθαλψη

Ευρωπαϊκή Κάρτα Ασφάλισης Ασθενείας (ΕΚΑΑ)

Ευρωπαϊκή Κάρτα Νέων

Σίτιση

Στο νέο κτήριο του Πανεπιστημίου στον **Ταύρο (Ομήρου 9)** λειτουργεί το **Φοιτητικό εστιατόριο**, όπου μπορούν να σιτίζονται όλα τα μέλη της Πανεπιστημιακής Κοινότητας, είτε δωρεάν είτε επί πληρωμή. Το εστιατόριο λειτουργεί καθ’ όλη τη διάρκεια του έτους, εκτός από τους μήνες Ιούλιο και Αύγουστο. Οι φοιτητές, οι οποίοι πληρούν τις προϋποθέσεις και τα κριτήρια που απαιτούνται, λαμβάνουν την κάρτα σίτισης, κατόπιν [ΗΛΕΚΤΡΟΝΙΚΗΣ ΥΠΟΒΟΛΗΣ ΑΙΤΗΣΗΣ](https://sitisi.hua.gr/), την οποία επιδεικνύουν κατά την είσοδό τους στο εστιατόριο του Πανεπιστημίου.

**ΠΡΟΫΠΟΘΕΣΕΙΣ ΔΩΡΕΑΝ ΣΙΤΙΣΗΣ ΑΚΑΔ. ΕΤΟΣ 2024-2025**

Σύμφωνα με την Κοινή Υπουργική Απόφαση: [Φ.5/65835/Β3/18.06.2012 (ΦΕΚ 1965/18-6-2012 τ. Β΄)](https://www.hua.gr/wp-content/uploads/2024/09/%CE%A65_68535_%CE%923_18-06-2012_%CE%924%CE%9B%CE%9C9-%CE%9D1%CE%93.pdf), για το ακαδημαϊκό έτος 2024-2025, δωρεάν σίτιση δικαιούνται:

1.  Οι ενεργοί φοιτητές των Ανωτάτων Εκπαιδευτικών Ιδρυμάτων (Α.Ε.Ι.) της ημεδαπής, του πρώτου, δεύτερου και τρίτου κύκλου σπουδών, όπως ορίζονται στο άρθρο 2 του ν. 4009/2011 (Α’ 195), εφόσον δεν είναι ήδη κάτοχοι πτυχίου, μεταπτυχιακού ή διδακτορικού τίτλου αντίστοιχα.
2.  α. Οι εγγεγραμμένοι ως φιλοξενούμενοι φοιτητές σε Α.Ε.Ι. της ημεδαπής, οι οποίοι προέρχονται από άλλα Α.Ε.Ι. της ημεδαπής στο πλαίσιο εκπαιδευτικών ή ερευνητικών προγραμμάτων συνεργασίας, όπως ορίζονται στο άρθρο 36 παράγραφος 2 (α) και (β) του ν. 4009/2011 (Α΄ 195).

β. Οι εγγεγραμμένοι ως φιλοξενούμενοι φοιτητές σε Α.Ε.Ι. της ημεδαπής, οι οποίοι προέρχονται από ομοταγή Ιδρύματα της αλλοδαπής στο πλαίσιο εκπαιδευτικών ή ερευνητικών προγραμμάτων συνεργασίας, όπως ορίζονται στο άρθρο 36 παράγραφος 2 (α) και (β) του ν. 4009/2011 (Α’ 195).

3.  Οι φοιτητές που μετακινούνται προσωρινά από ένα Α.Ε.Ι. σε άλλο της ημεδαπής, σύμφωνα με τον Οργανισμό του Ιδρύματος προέλευσης, όπως ορίζονται στο άρθρο 36 παράγραφος 2 (ε) του ν. 4009/2011 (Α΄ 195).
4.  Οι αλλοδαποί υπότροφοι του Υπουργείου Παιδείας & Θρησκευμάτων, που πραγματοποιούν προπτυχιακές σπουδές σε Α.Ε.Ι. της ημεδαπής εφόσον πληρούν τις προϋποθέσεις, που ορίζονται στην ΚΥΑ.

Η επιλογή γίνεται με βάση την ισχύουσα νομοθεσία, τα οικονομικά διαθέσιμα του Πανεπιστημίου και τη σειρά κατάταξης των φοιτητών.

Για την **Υπεύθυνη Δήλωση** του **Ν. 1599/1986** πατήστε [**εδώ**](https://www.hua.gr/wp-content/uploads/2022/10/y_d_1599.pdf)**.**

Για τα **Όρια Εισοδήματος Δωρεάν Σίτισης Ακαδημαϊκού Έτους** **2024-2025** πατήστε [**εδώ**](https://www.hua.gr/wp-content/uploads/2024/09/%CE%B5%CE%B9%CF%83%CE%BF%CE%B4%CE%B7%CC%81%CE%BC%CE%B1%CF%84%CE%BF%CF%82.pdf)

**ΣΗΜΕΙΩΣΗ**: Ως ετήσιο οικογενειακό εισόδημα νοείται το συνολικό ετήσιο φορολογούμενο, πραγματικό ή τεκμαρτό, καθώς και το απαλλασσόμενο ή φορολογούμενο με ειδικό τρόπο εισόδημα του ίδιου του φοιτητή, των γονέων του και των προστατευόμενων αδελφών του από κάθε πηγή.

Δεν δικαιούνται δωρεάν σίτιση οι φοιτητές που έχουν συμπληρώσει τον απαιτούμενο χρόνο φοίτησης (6 χρόνια προπτυχιακών, 3 χρόνια μεταπτυχιακών και 5 χρόνια διδακτορικών σπουδών).

Για την **Ηλεκτρονική Υποβολή της Αίτησης Σίτισης** πατήστε [**ΕΔΩ**](https://sitisi.hua.gr/)

**Πληροφορίες**: Χριστίνα Λαμπρίδη-Τμήμα Φοιτητικής Μέριμνας  
**Επικοινωνία**: tacad.foitmer@hua.gr  
**Τηλ**.: 210 9549221  
**Ώρες υποδοχής**: 10.00-14.00 καθημερινά  
Κέντρο Εξυπηρέτησης Φοιτητών/τριών, Γραφείο 1

**ΟΡΟΙ ΛΕΙΤΟΥΡΓΙΑΣ ΕΣΤΙΑΤΟΡΙΟΥ**

1.  Η σίτιση παρέχεται στο χώρο του εστιατορίου του Πανεπιστημίου στον **Ταύρο – Ομήρου 9**– Τ.Κ. 17778, όλες τις ημέρες της εβδομάδας (επτά ημέρες).
    *   Το εστιατόριο **δεν** λειτουργεί κατά τις ημέρες των διακοπών των Χριστουγέννων, των διακοπών του Πάσχα (15 ημέρες, από την Κυριακή των Βαΐων έως και την Κυριακή του Θωμά), και τους μήνες Ιούλιο και Αύγουστο.
    *   Σε περίπτωση παράτασης του διδακτικού έτους παρατείνεται για ανάλογο χρονικό διάστημα η σίτιση των φοιτητών.
2.  Οι ώρες σίτισης των φοιτητών είναι:
    *   Για όλες τις ημέρες, πρωινό: 08.00-09.00 π.μ.
    *   Για τις ημέρες Δευτέρα έως και Παρασκευή, μεσημεριανό: 12.00-15.30 και βραδινό: 18.00-20.30.
    *   Για τα Σαββατοκύριακα και τις αργίες, μεσημεριανό και βραδινό: 12.00-18.30.

**ΣΗΜΕΙΩΣΗ**: Φοιτητές του Χαροκοπείου Πανεπιστημίου και των τριών κύκλων σπουδών που δεν έχουν καταστεί δικαιούχοι δωρεάν σίτισης, δύνανται να σιτίζονται στο πανεπιστημιακό εστιατόριο έναντι 3,40 € ανά γεύμα.

Στέγαση

Οι φοιτητές/τριες του Χαροκοπείου Πανεπιστημίου δικαιούνται να υποβάλουν αίτημα για στέγαση στις Φοιτητικές Εστίες που διαχειρίζεται το Ίδρυμα Νεολαίας και Διά Βίου Μάθησης (ΙΝΕΔΙΒΙΜ).

Η αίτηση υποβάλλεται από 1-30 Σεπτεμβρίου στο Γραφείο Φοιτητικής Μέριμνας.

Ειδικότερες ρυθμίσεις, κριτήρια και διαδικασίες ορίζονται από το φορέα διαχείρισης (ΙΝΕΔΙΒΙΜ), τις φοιτητικές εστίες και το Χαροκόπειο Πανεπιστήμιο, σύμφωνα με την εκάστοτε ισχύουσα νομοθεσία.

**Πληροφορίες**: Χριστίνα Λαμπρίδη-Τμήμα Φοιτητικής Μέριμνας  
**Επικοινωνία**: tacad.foitmer@hua.gr  
**Τηλ**.: 210 9549221  
**Ώρες υποδοχής**: 10.00-14.00 καθημερινά  
Κέντρο Εξυπηρέτησης Φοιτητών/τριών, Γραφείο 1

Στεγαστικό Επίδομα

Σύμφωνα με την Κοινή Υπουργική Απόφαση με αριθμό 128839/Ζ1/19-10-2022 (Β’ 5438), οι προπτυχιακοί/ές φοιτητές/τριες των Ανώτατων Εκπαιδευτικών Ιδρυμάτων και των Ανώτατων Εκκλησιαστικών Ακαδημιών, Έλληνες υπήκοοι ή υπήκοοι άλλων χωρών της Ευρωπαϊκής Ένωσης, δικαιούνται ετήσιο στεγαστικό επίδομα ίσο με χίλια **(1.500) ευρώ**.

Οι αιτήσεις για τη χορήγηση του στεγαστικού επιδόματος για κάθε ακαδημαϊκό έτος, υποβάλλονται εντός προθεσμίας που ορίζεται από από το Υπουργείο Παιδείας, Θρησκευμάτων και Αθλητισμού (Υ.ΠΑΙ.Θ.Α.), μέσω ηλεκτρονικής εφαρμογής του Υ.ΠΑΙ.Θ.Α., από τους ενδιαφερόμενους **δικαιούχους** του επιδόματος.

Ενημερώνουμε τους/τις Φοιτητές/τριες του Πανεπιστημίου, ότι από την **Τρίτη 25 Ιουνίου 2024** έχει ανοίξει η εφαρμογή της ηλεκτρονικής πλατφόρμας από το Υ.ΠΑΙ.Θ.Α., για το ακαδημαϊκό έτος 2023-2024 και λήγει την **Τετάρτη 31 Ιουλίου 2024**.

Οι ενδιαφερόμενοι  θα πρέπει να επισκέπτονται την ειδική εφαρμογή στεγαστικού επιδόματος στην ηλεκτρονική διεύθυνση [**https://stegastiko.minedu.gov.gr**](https://stegastiko.minedu.gov.gr/)**,** προκειμένου να υποβάλουν ηλεκτρονικά τις αιτήσεις τους.

Για την είσοδό τους στην ηλεκτρονική εφαρμογή, οι αιτούντες πρέπει να χρησιμοποιήσουν το **όνομα χρήστη** (username) και τον **κωδικό** (password) που τους χορηγήθηκε από την ΑΑΔΕ για τις ηλεκτρονικές υπηρεσίες του TAXISnet.

Πατήστε [**εδώ**](https://www.hua.gr/wp-content/uploads/2024/09/%CF%83%CF%84%CE%B5%CE%B3%CE%B1%CF%83%CF%84%CE%B9%CE%BA%CE%BF%CF%85%CC%81-%CE%B5%CF%80%CE%B9%CE%B4%CE%BF%CC%81%CE%BC%CE%B1%CF%84%CE%BF%CF%82-2023-2024.pdf) για να δείτε την εγκύκλιο.

Πληροφορίες: Χριστίνα Λαμπρίδη-Τμήμα Φοιτητικής Μέριμνας  
Επικοινωνία: tacad.foitmer@hua.gr  
Τηλ.: 210 9549221  
Ώρες υποδοχής: 10.00-14.00 καθημερινά  
Κέντρο Εξυπηρέτησης Φοιτητών/τριών, Γραφείο 1

Υγειονομική Περίθαλψη

**ΙΑΤΡΟΦΑΡΜΑΚΕΥΤΙΚΗ ΚΑΙ ΝΟΣΟΚΟΜΕΙΑΚΗ ΠΕΡΙΘΑΛΨΗ ΑΝΑΣΦΑΛΙΣΤΩΝ ΦΟΙΤΗΤΩΝ/ΤΡΙΩΝ**

Οι ανασφάλιστοι/ες φοιτητές/τριες (προπτυχιακοί, μεταπτυχιακοί, καθώς και υποψήφιοι διδάκτορες) δικαιούνται πλήρη ιατροφαρμακευτική και νοσοκομειακή περίθαλψη στο Εθνικό Σύστημα Υγείας (Ε.Σ.Υ.) με την γνωστοποίηση του Α.Μ.Κ.Α. τους \[Νόμος 4452/2017 (Α΄ 17) παρ. 3 του άρθρου 31, κατ’ ανάλογη εφαρμογή του Ν. 4368/2016 (Α 83) άρθρο 33\]

Πληροφορίες: Χριστίνα Λαμπρίδη-Τμήμα Φοιτητικής Μέριμνας  
Επικοινωνία: [Φοιτητική Μέριμνα](javascript:;)  
Τηλ.: 210 9549221  
Ώρες υποδοχής: 10.00-14.00 καθημερινά  
Κέντρο Εξυπηρέτησης Φοιτητών/τριών, Γραφείο 1

Ευρωπαϊκή Κάρτα Ασφάλισης Ασθενείας (ΕΚΑΑ)

Οι φοιτητές/τριες του Χαροκοπείου Πανεπιστημίου, που είναι ανασφάλιστοι/ες και προγραμματίζουν να λάβουν μέρος σε πρόγραμμα κινητικότητας (π.χ. Erasmus) και μετακινούνται σε χώρες της Ευρώπης, υποβάλλουν αίτηση στο Γραφείο Φοιτητικής Μέριμνας για να εκδοθεί η ΕΚΑΑ, ώστε να έχουν την αναγκαία περίθαλψη στο εξωτερικό σε περίπτωση ιατρικής ανάγκης κατά την προσωρινή τους διαμονή.

Πληροφορίες: Χριστίνα Λαμπρίδη-Τμήμα Φοιτητικής Μέριμνας  
Επικοινωνία: [Φοιτητική Μέριμνα](javascript:;)  
Τηλ.: 210 9549221  
Ώρες υποδοχής: 10.00-14.00 καθημερινά  
Κέντρο Εξυπηρέτησης Φοιτητών/τριών, Γραφείο 1

Ευρωπαϊκή Κάρτα Νέων

Η Ευρωπαϊκή Κάρτα Νέων είναι μια εκπτωτική κάρτα για προϊόντα, εισιτήρια και υπηρεσίες σε 37 χώρες και παρέχεται από τη Γενική Γραμματεία Διά Βίου Μάθησης και Νέας Γενιάς και το Ίδρυμα Νεολαίας και Δια Βίου Μάθησης.

Μπορούν να την αποκτήσουν οι νέοι/ες μέχρι και την ηλικία των τριάντα (30) ετών. Ισχύει για ένα χρόνο από την ημερομηνία έκδοσής της και μπορεί να ανανεώνεται κάθε χρόνο. Η έκδοσή της στοιχίζει 10 ευρώ.

Για αναλυτικές πληροφορίες οι ενδιαφερόμενοι/ες μπορούν να επισκεφθούν την ιστοσελίδα [http://europeanyouthcard.gr/](http://europeanyouthcard.gr/)
