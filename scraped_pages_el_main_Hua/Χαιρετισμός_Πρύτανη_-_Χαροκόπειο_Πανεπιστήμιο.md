Χαιρετισμός Πρύτανη - Χαροκόπειο Πανεπιστήμιο
=============== 

[Μετάβαση στο περιεχόμενο](https://www.hua.gr/%CF%87%CE%B1%CE%B9%CF%81%CE%B5%CF%84%CE%B9%CF%83%CE%BC%CF%8C%CF%82-%CF%80%CF%81%CF%8D%CF%84%CE%B1%CE%BD%CE%B7/#content "Μετάβαση στο περιεχόμενο")

Χαιρετισμός Πρύτανη
-------------------

Αγαπητές φοιτήτριες, αγαπητοί φοιτητές, συναδέλφισσες και συνάδελφοι,

Σας καλοσωρίζω στον ιστότοπο του Χαροκοπείου Πανεπιστημίου!

Το Χαροκόπειο Πανεπιστήμιο αναγνωρίζεται ως ένα από τα πιο ανταγωνιστικά πανεπιστήμια σε εθνικό αλλά και σε παγκόσμιο επίπεδο. Η ακαδημαϊκή αριστεία και η υψηλή ποιότητα του εκπαιδευτικού και ερευνητικού έργου που παράγει, καταδεικνύεται από την κατάταξή του σε υψηλές θέσεις σε διεθνείς λίστες αξιολόγησης, αλλά και από τα ερευνητικά επιτεύγματα των μελών της ακαδημαϊκής του κοινότητας. Σε πρόσφατη αξιολόγηση του Πανεπιστημίου Stanford, 11 από τα 75 συνολικά μέλη του Διδακτικού Ερευνητικού Προσωπικού του Χαροκοπείου Πανεπιστημίου (ποσοστό 14,7%) κατέκτησαν μία σημαντική διάκριση, καθώς συμπεριλήφθησαν στο 2% των κορυφαίων επιστημόνων παγκοσμίως.

Σήμερα το Χαροκόπειο Πανεπιστήμιο βρίσκεται στην πρώτη γραμμή δημιουργίας συνεργασιών με καταξιωμένα διεθνή εκπαιδευτικά ιδρύματα, προσηλωμένο στη στρατηγική διεθνοποίησής του. Οι Σχολές του προσφέρουν διεθνή προγράμματα σπουδών και προωθούν την κινητικότητα, καλωσορίζοντας φοιτητές/-τριες και ερευνητές/-τριες απ’ όλο τον κόσμο.

Στόχοι μας παραμένουν η παροχή υψηλής ποιότητας εκπαίδευσης· η προαγωγή της έρευνας σε ένα ευρύ φάσμα επιστημονικών πεδίων, όπως η υγεία, η τεχνολογία, το περιβάλλον και η βιώσιμη ανάπτυξη· η διαμόρφωση ενός ακαδημαϊκού περιβάλλοντος που θα αποτελεί σημείο αναφοράς και πηγή έμπνευσης για τις επόμενες γενιές.

Η συμβολή όλων στην επίτευξη αυτών των στόχων είναι καθοριστική και γι’ αυτό καλείστε να συμμετέχετε ενεργά στη διαμόρφωση του χαρακτήρα του Χαροκοπείου Πανεπιστημίου!

Ο Πρύτανης του Χαροκοπείου Πανεπιστημίου  
Καθηγητής Γεώργιος Δεδούσης
