Εταιρεία Αξιοποίησης & Διαχείρισης - Χαροκόπειο Πανεπιστήμιο
=============== 

[Μετάβαση στο περιεχόμενο](https://www.hua.gr/%CE%B5%CF%84%CE%B1%CE%B9%CF%81%CE%B5%CE%AF%CE%B1-%CE%B1%CE%BE%CE%B9%CE%BF%CF%80%CE%BF%CE%AF%CE%B7%CF%83%CE%B7%CF%82-%CE%B4%CE%B9%CE%B1%CF%87%CE%B5%CE%AF%CF%81%CE%B9%CF%83%CE%B7%CF%82/#content "Μετάβαση στο περιεχόμενο")

Εταιρεία Αξιοποίησης & Διαχείρισης
----------------------------------

Η Εταιρεία Αξιοποίησης και Διαχείρισης της Περιουσίας του Χαροκοπείου Πανεπιστημίου Α.Ε. ιδρύθηκε το 1994 ως Ειδικό Νομικό Πρόσωπο Ιδιωτικού Δικαίου με την επωνυμία “ΕΤΑΙΡΕΙΑ ΑΞΙΟΠΟΙΗΣΗΣ ΚΑΙ ΔΙΑΧΕΙΡΙΣΗΣ ΤΗΣ ΠΕΡΙΟΥΣΙΑΣ ΤΟΥ ΧΑΡΟΚΟΠΕΙΟΥ ΠΑΝΕΠΙΣΤΗΜΙΟΥ”, με έδρα την Καλλιθέα Αττικής, με αποφάσεις της Διοικούσας Επιτροπής του Χαροκοπείου Πανεπιστημίου (συνεδριάσεις 15/14.5.1992 και 40/23.2.1994)  και το μετοχικό της κεφάλαιο ποσού 58.694,06 ανήκει εξ ολοκλήρου στο Χαροκόπειο Πανεπιστήμιο.

Σκοπός της Εταιρίας είναι _**η διαχείριση και αξιοποίηση της κινητής και ακίνητης περιουσίας του**_ _**Χαροκοπείου Πανεπιστημίου.**_

Στο σκοπό και τις δραστηριότητες της Εταιρίας περιλαμβάνονται:

*   η επιδίωξη δωρεών, κληρονομιών, κληροδοσιών και άλλων χαριστικών παροχών από οποιαδήποτε πηγή, δημόσια ή ιδιωτική, εγχώρια ή αλλοδαπή, επ΄ ονόματι του Πανεπιστημίου.
*   η επιδίωξη χρηματοδοτήσεων από οποιαδήποτε πηγή, δημόσια ή ιδιωτική, εγχώρια ή αλλοδαπή, επ΄ ονόματι του Πανεπιστημίου.
*   η είσπραξη δικαιωμάτων του Πανεπιστημίου για την παροχή υπηρεσιών του προς τρίτους (μελετών, γνωμοδοτήσεων κλπ) είτε αυτές σχετίζονται με το αντικείμενο της Εταιρίας είτε όχι, εφόσον τα έσοδα αυτά ή η δραστηριότητα αυτή του Πανεπιστημίου προκύψει από ενέργειες της Εταιρίας.
*   οποιαδήποτε άλλη ενέργεια και πράξη που θα έχει ως αποτέλεσμα την αύξηση της περιουσίας του Πανεπιστημίου και τη βελτίωση της αποδοτικότητάς της.

**Διοικητικό Συμβούλιο**

1.  **Καθηγήτρια Μαρία Π. Νικολαΐδη,** **Πρόεδρος** του Δ.Σ., Πρύτανις του Χαροκοπείου Πανεπιστημίου
2.  **Καθηγητής Χρήστος Ν. Χαλκιάς,** **Διευθύνων Σύμβουλος** του Δ.Σ., Αντιπρύτανης Έρευνας, Ανάπτυξης & Δια Βίου Μάθησης του Χαροκοπείου Πανεπιστημίου
3.  **Καθηγητής Κωνσταντίνος Γ. Αμπελιώτης,** Μέλος του Δ.Σ., Αντιπρύτανης Οικονομικών και Προγραμματισμού του Χαροκοπείου Πανεπιστημίου
4.  **Καθηγητής Γεώργιος Β. Δεδούσης,** Μέλος του Δ.Σ., Αντιπρύτανης Ακαδημαϊκών Υποθέσεων και Διασφάλισης Ποιότητας του Χαροκοπείου Πανεπιστημίου
5.  **Διονύσιος Χαροκόπος,** Μέλος του Δ.Σ., εκπρόσωπος του Ιδρύματος **«Ίδρυμα Σ. Χαροκόπου & Ε. Χαροκόπου – Πετρούτση»**

**Ανθρώπινο Δυναμικό**

Δημήτριος Σουλιώτης  _(Γραμματεία – Λογιστήριο)_

**τηλ.:** 2109549124 **email:** etaxdpxp@hua.gr

