MyCloud @ HUA - Χαροκόπειο Πανεπιστήμιο
===============

[Μετάβαση στο περιεχόμενο](https://www.hua.gr/portal/mycloud/#content "Μετάβαση στο περιεχόμενο")

MyCloud @ HUA
=============

*   Λογισμικό / Dev Tools, Πλατφόρμες Χαροκόπειου
*   Διδακτικό προσωπικό, Ερευνητικό προσωπικό, Φοιτητές

Στο σύνδεσμο [https://mycloud.ditapps.hua.gr](https://mycloud.ditapps.hua.gr/) μπορείτε να έχετε πρόσβαση στην υπηρεσία MyCloud@HUA η οποία είναι σε φάση δοκιμαστικής λειτουργίας, όπου κάνετε login με το username σας (χωρίς @[hua.gr](http://hua.gr/)). Το MyCloud@HUA βασίζεται στο nextcloud ([https://nextcloud.com/](https://nextcloud.com/)) που αποτελεί μία εναλλακτική ελεύθερου λογισμικού / λογισμικού ανοικτού κώδικα (ΕΛ/ΛΑΚ) για την φιλοξενία αρχείων σε ιδιωτικά υπολογιστικά νέφη (private clouds) παρέχοντας παρόμοιες λειτουργίες με το Dropbox και το Google Drive.

Για να έχετε πρόσβαση σε αυτή την υπηρεσία θα πρέπει να έχετε ενεργοποιήσει τον λογαριασμό σας στον νέο domain controller του τμήματος στον σύνδεσμο [https://accounts.ditapps.hua.gr](https://accounts.ditapps.hua.gr/). Εκεί κάνετε login με το username σας (χωρίς @[hua.gr](http://hua.gr/)) και στην συνέχεια πατάτε το κουμπί “ενεργοποίηση DIT lab λογαριασμού”

Αν δεν εμφανίζεται αυτή η επιλογή σημαίνει ότι ήδη έχετε κάνει ενεργοποίηση. Στο nextcloud θα πρέπει να εμφανίζονται τα αρχεία που βλέπετε και στους σταθμούς εργασίας του εργαστηρίου του 2ου και του 4ου ορόφου στο path ~/files/ στο Linux και Z: στα Windows. To quota είναι 5GB ανά χρήστη.

Θα θέλαμε να σας ενημερώσουμε για τα εξής:

*   Για λόγους ασφαλείας ορισμένα features του mycloud μπορεί να μην είναι διαθέσιμα. Ωστόσο φαίνεται να είναι δυνατή η σύνδεση με mobile clients που υπάρχουν στο Play Store και στο App Store. 
*   Τόσο το ίδρυμα όσο και το Τμήμα δεν εγγυάται σε καμία περίπτωση την ασφάλεια και την ακεραιότητα των δεδομένων σας. Παρακαλείστε να μην αποθηκεύετε εκεί δεδομένα προσωπικής/ευαίσθητης φύσεως και να φροντίζετε για την λήψη αντιγράφων ασφαλείας.
*   Η υπηρεσία mycloud δεν υποστηρίζεται από το Πανεπιστήμιο και το Κέντρο Πληροφορικής και Δικτύων στην φάση αυτή. Επομένως, η επίλυση προβλημάτων που προκύπτουν δεν αποτελεί προτεραιότητα και ενδέχεται να υπάρξουν διακοπές στην υπηρεσία χωρίς προηγούμενη ειδοποίηση.
