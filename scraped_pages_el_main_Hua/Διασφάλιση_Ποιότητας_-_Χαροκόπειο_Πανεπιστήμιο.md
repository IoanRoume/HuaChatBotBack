Διασφάλιση Ποιότητας - Χαροκόπειο Πανεπιστήμιο
=============== 

[Μετάβαση στο περιεχόμενο](https://www.hua.gr/%CE%BC%CE%BF%CE%B4%CE%B9%CF%80/#content "Μετάβαση στο περιεχόμενο")

Διασφάλιση Ποιότητας
--------------------

Η Μονάδα Διασφάλισης Ποιότητας (ΜΟ.ΔΙ.Π.), υποστηρίζεται από αυτοτελή διοικητική δομή η οποία διαρθρώνεται σε επίπεδο αυτοτελούς Τμήματος με ομώνυμο τίτλο “**Τμήμα Διασφάλισης Ποιότητας”** το οποίο υπάγεται απευθείας στον/στην Πρύτανη ή σε έναν/μία από τους/τις Αντιπρυτάνεις κατόπιν σχετικής μεταβίβασης αρμοδιότητας. Οι αρμοδιότητες του Τμήματος Διασφάλισης Ποιότητας συνίστανται στη γραμματειακή και διοικητική υποστήριξη του έργου της ΜΟ.ΔΙ.Π. του Χαροκοπείου Πανεπιστημίου, στη μέριμνα για την εκτέλεση των αποφάσεων της καθώς και στην υποστήριξη υλοποίησης όλων των διαδικασιών που σχετίζονται με τα θέματα διασφάλισης ποιότητας και λειτουργίας της ΜΟ.ΔΙ.Π. στο πλαίσιο των ειδικότερων αρμοδιοτήτων της. ([ΦΕΚ 1436/Β/24-03-2022](https://drive.google.com/file/d/1asMop3EjLzkHp02dklNS1_ETVJexElFH/view?usp=sharing))

[Ο δικτυακός τόπος της ΜΟ.ΔΙ.Π.](https://modip.hua.gr/) αποσκοπεί στην παροχή και διάχυση κάθε σχετικής πληροφορίας που συμβάλλει στη διασφάλιση της ποιότητας της εκπαίδευσης και της έρευνας στο Χαροκόπειο Πανεπιστήμιο. Δημοσιοποιεί τις Εσωτερικές Εκθέσεις των Ακαδημαϊκών Τμημάτων και του Πανεπιστημίου, τις Εκθέσεις Εξωτερικής Αξιολόγησης, το Εγχειρίδιο οδηγιών για τη λειτουργία του ΕΣΔΠ του Πανεπιστημίου, καθώς και όλο το πληροφοριακό υλικό για την Πολιτική και τις διαδικασίες διασφάλισης ποιότητας στο Χαροκόπειο Πανεπιστήμιο. Αποτελεί έναν διαρκώς αναπτυσσόμενο κόμβο πληροφόρησης για το επιτελούμενο έργο και τις επιδόσεις του Πανεπιστημίου και φιλοδοξεί έτσι να συνδράμει στην εξωστρέφειά του και την περαιτέρω σύνδεσή του με την κοινωνία και το διεθνές περιβάλλον.

Για περισσότερες πληροφορίες επισκεφτείτε το ιστότοπο της ΜΟ.ΔΙ.Π.: **[https://modip.hua.gr/](https://modip.hua.gr/)**
