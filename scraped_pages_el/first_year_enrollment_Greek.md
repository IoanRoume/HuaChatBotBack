# Καλώς ήρθατε στην Ακαδημαϊκή Κοινότητα του Τμήματος Πληροφορικής και Τηλεματικής του Χαροκοπείου Πανεπιστημίου!

Το παρόν φυλλάδιο συνοψίζει τις οδηγίες που πρέπει να ακολουθήσουν και πληροφορίες που πρέπει να γνωρίζουν οι πρωτοετείς μας φοιτητές/τριες των προπτυχιακών και μεταπτυχιακών προγραμμάτων σπουδών.

# Λογαριασμός χρήστη για πρόσβαση σε ηλεκτρονικές υπηρεσίες του Πανεπιστημίου

Θα σας σταλεί email (στο προσωπικό σας email που δηλώσατε κατά την αιτηση σας), από το Κέντρο Πληροφορικής και Δικτύων (huanoc@hua.gr) με τον κωδικό πρόσβασης (username & password) στις ηλεκτρονικές υπηρεσίες του Πανεπιστημίου (e-class, φοιτητολόγιο, απόκτηση ακαδημαϊκής ταυτότητας, κλπ), ως ακολούθως:

".... για την πρόσβαση στις ηλεκτρονικές Υπηρεσίες του Πανεπιστημίου μας:

Το όνομα χρήστη (username) είναι : itp23*** <Αριθμός Μητρώου> και ο κωδικός είναι το ..."

Πληροφορίες σχετικά με την πρόσβαση σας στις ηλεκτρονικές υπηρεσίες του Πανεπιστημίου θα βρείτε σε αυτόν τον σύνδεσμο.

# Ιδρυματικό email

Η πρόσβαση στο ιδρυματικό σας email γίνεται μέσω αυτού του συνδέσμου ( https://mail.google.com/a/hua.gr ) και παρέχεται μέσω της υπηρεσίας Google Workspace for Education. Εναλλακτικά μπορείτε να πάτε στον κεντρικό ιστότοπο ( https://www.hua.gr/ ) του ιδρύματος και να πατήσετε το εικονίδιο:

HUA Webmail

Μπορείτε να βρείτε επιπλέον οδηγίες σε αυτό το σύνδεσμο ( https://www.hua.gr/index.php/el/services80/e-mail62 ) ή σε αυτό το video ( https://youtu.be/FxjhFbvLR34 ). Το email σας είναι της μορφής ***@hua.gr

# Τμήμα Πληροφορικής και Τηλεματικής

Όλες οι ανακοινώσεις/ενημερώσεις από τη Γραμματεία και τους διδάσκοντες θα στέλνονται σε αυτό το ιδρυματικό email!!!

Τα δύο παραπάνω στοιχεία (username & password) είναι αυστηρώς προσωπικά, καθώς με αυτά οι φοιτητές/τριες αποκτούν πρόσβαση και αναγνωρίζονται σε μία σειρά από ηλεκτρονικές υπηρεσίες του Πανεπιστημίου και του Υπουργείου.

Σε περίπτωση απώλειας του κωδικού ακολουθείστε τις οδηγίες σε αυτό το σύνδεσμο ( https://youtu.be/p7ZJaM3hfpU ). Είναι ιδιαίτερα σημαντικό να διατηρήσετε μυστικό τον κωδικό σας καθώς σας δίνει πρόσβαση στο σύνολο των υπηρεσιών του ιδρύματος.

O συνολικός χώρος ο οποίος είναι διαθέσιμος στο Google Workspace είναι 5GB. Αν ξεπεράσετε αυτό το όριο δεν θα μπορείτε να χρησιμοποιείτε τόσο το e-mail σας όσο και τις λοιπές υπηρεσίες που παρέχει.

# Κοινωνικά Δίκτυα του Τμήματος

Tα επίσημα κοινωνικά δίκτυα του Τμήματος είναι τα εξής facebook: ( https://www.facebook.com/ditharokopio/ ), linkedin: ( https://www.linkedin.com/company/77699385 ), youtube: ( https://www.youtube.com/channel/UCEHkYirpXF1nSLxDCrfDZ4A )

Μπορείτε αν το επιθυμείτε να ακολουθείτε το Τμήμα στις παραπάνω σελίδες.

# Εγγραφή στο εξάμηνο και Εγγραφή στα μαθήματα

Όλοι οι ενεργοί φοιτητές θα πρέπει να προβούν στις διαδικασίες εγγραφής στο εξάμηνο και δήλωσης μαθημάτων.

Πρόκειται για δύο διακριτές διαδικασίες που πρέπει να γίνονται από εσάς, σε διαφορετική περίπτωση δεν θα μπορέσετε να συμμετάσχετε στις εξετάσεις στο τέλος του εξαμήνου.

Ειδικά για το χειμερινό εξάμηνο η εγγραφή στο χειμερινό εξάμηνο 2023-2024, θα πραγματοποιηθεί από τη Γραμματεία.

Η δήλωση των μαθημάτων του χειμερινού εξαμήνου 2022-2023 θα πραγματοποιηθεί από τους φοιτητές/τριες με την έναρξη των μαθημάτων κατόπιν ενημέρωσης από τη Γραμματεία, σε αυτό το σύνδεσμο ( https://e-studies.hua.gr/unistudent ), κατά την δεύτερη εβδομάδα διεξαγωγής των μαθημάτων.

Ο παραπάνω σύνδεσμος είναι το πληροφοριακό σύστημα του Φοιτητολογίου. Για την είσοδο στην πλατφόρμα οι φοιτητές θα πρέπει να χρησιμοποιήσετε το ιδρυματικό σας όνομα χρήστη (χωρίς @hua.gr) και τον κωδικό που λάβατε από το Κέντρο Πληροφορικής και Δικτύων. Στη συνέχεια επιλέγετε από το μενού εργασιών Δηλώσεις/Δήλωση μαθημάτων τρέχοντος εξαμήνου (Φοιτητές).

Όσοι φοιτητές δεν δηλώσουν μαθήματα δε θα έχουν τη δυνατότητα συμμετοχής στην εξεταστική περίοδο του Φεβρουαρίου 2024.

Οδηγίες πρόσβασης στο Φοιτητολόγιο (e-studies) βρίσκονται σε αυτό το σύνδεσμο ( https://youtu.be/7PtJSEUtZsc ).

# Ακαδημαϊκή Ταυτότητα- Φοιτητικό Δελτίο Ειδικού Εισιτηρίου (Πάσο)

Η ηλεκτρονική διεύθυνση της υπηρεσίας για έκδοση της νέας ακαδημαϊκής ταυτότητας βρίσκεται εδώ ( https://academicid.minedu.gov.gr/ ). Εκεί μπορείτε να ενημερωθείτε αναλυτικά για τις Αιτήσεις και τη Διαδικασία Υποβολής Αίτησης.

Αιτήσεις για την Ακαδημαϊκή Ταυτότητα δικαιούνται να υποβάλλουν όλοι οι προπτυχιακοί και μεταπτυχιακοί φοιτητές. Ωστόσο, ισχύ και Δελτίου Ειδικού Εισιτηρίου, για να δικαιούνται τις προβλεπόμενες από την ισχύουσα νομοθεσία εκπτώσεις, θα έχουν μόνο οι Ακαδημαϊκές Ταυτότητες των φοιτητών Α.Ε.Ι., δεύτερου κύκλου σπουδών που δεν είναι ήδη κάτοχοι μεταπτυχιακού τίτλου, για όσα έτη διαρκεί η φοίτησή τους, σύμφωνα με το εκάστοτε ενδεικτικό πρόγραμμα δεύτερου κύκλου σπουδών. Οι φοιτητές μερικής φοίτησης να μην ξεχάσουν να επιλέξουν ότι είναι φοιτητές μερικής φοίτησης.

Για τις οδηγίες υποβολής αίτησης ακολουθήστε σε αυτό το σύνδεσμο ( https://www.youtube.com/watch?v=-W9qW4gSQKU&feature=youtu.be ).

Η φωτογραφία που θα εισάγετε θα πρέπει να είναι πρόσφατη, έγχρωμη, σε ουδέτερο φόντο και να απεικονίζει ευκρινώς μόνο το πρόσωπο του δικαιούχου φοιτητή/τριας.

Δηλώστε τα στοιχεία σας (π.χ. όνομα, επώνυμο) όπως αναγράφονται στην αστυνομική σας ταυτότητα ή στο διαβατήριο (π.χ. ΙΩΑΝΝΗΣ και όχι ΓΙΑΝΝΗΣ).

Στη διεύθυνση θα πρέπει να δηλώσετε τη διεύθυνση μόνιμης κατοικίας των γονέων σας και όχι την προσωρινή σας διεύθυνση.

Για την συμμετοχή σας στις εξετάσεις στο τέλος του εξαμήνου, είναι απαραίτητο να έχετε μαζί σας την ακαδημαϊκή σας ταυτότητα, διαφορετικά δεν θα μπορέσετε να συμμετάσχετε στις εξετάσεις.

# Πλατφόρμα e-class

Το e-class είναι μία πλατφόρμα που παρέχει υπηρεσίες ασύγχρονης τηλεκπαίδευσης και open eclass είναι διαθέσιμη σε αυτό το σύνδεσμο ( https://eclass.hua.gr/ ). Στο e-class μπορείτε να βρείτε πληροφορίες για τα μαθήματα που παρακολουθείτε (διαφάνειες, σημειώσεις, ανακοινώσεις, να υποβάλετε εργασίες κτλ).

Για πρώτη φορά οι φοιτητές θα πρέπει να κάνουν εγγραφή στην πλατφόρμα εδώ. Θα πρέπει να εγγραφείτε ως εκπαιδευόμενοι ( https://eclass.hua.gr/modules/auth/registration.php. ).

Οδηγίες για την εγγραφή και λειτουργία της πλατφόρμας θα βρείτε σε αυτό το video.

# Πρόσβαση στα εργαστήρια του Τμήματος

Για την πρόσβαση σας στα εργαστήρια υπολογιστών του Τμήματος θα πρέπει να ενεργοποιήσετε τον εργαστηριακό σας λογαριασμό σε αυτόν τον σύνδεσμο ( https://accounts.ditapps.hua.gr/ ). Όταν κάνετε login με τον ιδρυματικό σας λογαριασμό πατά το κουμπί:

Evepyonoinon DIT lab Aoyaplaopou

Αν δεν κάνετε αυτή την διαδικασία δεν θα μπορείτε να έχετε πρόσβαση στους υπολογιστές του τμήματος.

Τα αρχεία τα οποία αποθηκεύονται στους υπολογιστές των εργαστηρίων είναι διαθέσιμα online και μέσω την πλατφόρμας nextcloud του ιδρύματος σε αυτόν τον σύνδεσμο ( https://mycloud.ditapps.hua.gr/ ).

Θα πρέπει να φροντίσετε να λαμβάνετε συχνά backup - το Τμήμα δεν εγγυάται την διαθεσιμότητα των αρχείων σας.

Ο συνολικός χώρος αποθήκευσης αρχείων στους υπολογιστές του τμήματος έχει όριο 5GB. Αν ξεπεράσετε αυτό το όριο δεν θα μπορείτε να τους χρησιμοιείτε.

# Σύγχρονη τηλεκπαίδευση

Σε έκτακτες περιπτώσεις, για την διενέργεια εξ' αποστάσεως διαλέξεων χρησιμοποιούνται πλατφόρμες σύγχρονης τηλεκπαίδευσης. Tο Χαροκόπειο Πανεπιστήμιο προσφέρει εγγυημένα την υπηρεσία διεξαγωγής βιντεοδιαλέξεων μέσα από την πλατφόρμα Google Workspace με την χρήση της εφαρμογής Google Meet ή μέσω Zoom. Πρόσβαση στην υπηρεσία αυτή έχουν όλοι οι χρήστες του Χαροκοπείου Πανεπιστημίου με τον κωδικό τους (@hua.gr).

# Σύμβουλος Καθηγητή

Με την εγγραφή σας στο πρόγραμμα, σας ανατίθεται ένας σύμβουλος καθηγητής (ΣΚ). Οι ΣΚ είναι μέλη Δ.Ε.Π. του Τμήματος που συμβουλεύουν και υποστηρίζουν με σκοπό να διευκολυνθεί η ένταξή των φοιτητών στο πρόγραμμα σπουδών, ενημερώνουν, πληροφορούν και συμβουλεύουν όλους τους φοιτητές σε θέματα των σπουδών τους και της μετέπειτα επαγγελματικής τους σταδιοδρομίας και καταβάλλουν ιδιαίτερη υποστηρικτική φροντίδα για φοιτητές που αντιμετωπίζουν σοβαρές οικογενειακές, προσωπικές ή άλλες δυσχέρειες, οι οποίες εμποδίζουν την επιτυχή ολοκλήρωση των σπουδών τους του οποίου οι αρμοδιότητες περιγράφονται στο σχετικό κανονισμό σε αυτόν τον σύνδεσμο ( https://docs.google.com/document/d/10NmtsdCFU4GErPm0cDn9V1bmlZbDnl_mq2hRzTeYFbw/edit?usp=drive_link ).

# Κανονισμός Σπουδών

Ο κανονισμός σπουδών που είναι διαθέσιμος σε αυτό το σύνδεσμο ( https://docs.google.com/document/d/1gVlCzrdozBu0QXSeu0dX29uHjBfEZeZTI2bqQI7u6Xk/edit?usp=drive_link ) περιγράφει όλες τις πτυχές του προγράμματος σπουδών. Παρακαλούμε να τον συμβουλεύεστε για κάθε απορία που τυχόν έχετε.

# Οδηγός Σπουδών

Ο οδηγός σπουδών που είναι διαθέσιμος σε αυτό το σύνδεσμο στο δικτυακό τόπο του προγράμματος σπουδών το οποίο παρακαλουθείτε και περιέχει συνοπτικές πληροφορίες που σχετίζονται με το αντικείμενο του προγράμματος σπουδών.

# Διαχείριση Φοιτητικών Παραπόνων

Ο κανονισμός διαχείρισης παραπόνων καθορίζει τον τρόπο με τον οποίο υποβάλλονται επίσημα τα παράπονα των φοιτητών όλων των προγραμμάτων σπουδών. Η σχετική πληροφορία βρίσκεται σε αυτό τον σύνδεσμο ( https://dit.hua.gr/index.php/el/?view=article&id=1833:file-a-complaint&catid=59:uncategorised ).

# Αντιμετώπιση περιστατικών παρενόχλησης

Μπορείτε να βρείτε πληροφορίες σχετικά με την αντιμετώπιση περιστατικών οποιασδήποτε μορφής παρενόχλησης σε αυτό το σύνδεσμο ( https://www.hua.gr/index.php/el/2022-04-19-05-07-18/2022-04-19-05-46-06 ).

# Βεβαιώσεις/Πιστοποιητικά

Μέσω του φοιτητολογίου μπορείτε να υποβάλλετε αιτήματα στη Γραμματεία για την έκδοση Πιστοποιητικών (έκδοση βεβαίωσης σπουδών, έκδοση αναλυτικής βαθμολογίας, πιστοποιητικά για ασφαλιστικούς φορείς, εφορία, στρατολογία, κλπ). Για να υποβάλετε ηλεκτρονική χρησιμοποιείτε το σύνδεσμο ( https://e-studies.hua.gr/unistudent ). Από το μενού εργασιών “Αιτήματα/Νέο αίτημα/Εκδ. Πιστοποιητικών” μπορείτε να αιτηθείτε ηλεκτρονικά πιστοποιητικά. Η παραλαβή τους γίνεται από τη Γραμματεία ή μέσω ιδρυματικού email, είτε με εξουσιοδότηση από τρίτο άτομο.

# Σίτιση φοιτητών

Οι αιτήσεις για έκδοση κάρτας σίτισης γίνονται με ηλεκτρονικό τρόπο σε καθορισμένες ημερομηνίες που ορίζονται από το Γραφείο Φοιτητικής Μέριμνας (Υπεύθυνη κα. Χ. Λαμπρίδη, τηλ: 2109549221, tacad.foitmer@hua.gr).

Μπορείτε να επισκεφθείτε την ηλεκτρονική διεύθυνση του Χαροκοπείου Πανεπιστημίου: www.hua.gr → Φοιτητικά Θέματα → Σίτιση.

# Βιβλιοθήκη και Κέντρο Πληροφόρησης Χαροκοπείου Πανεπιστημίου

Μόλις παραλάβετε την Ακαδημαϊκή σας Ταυτότητα - Φοιτητικό Δελτίο Ειδικού Εισιτηρίου (Πάσο) πρέπει να επικοινωνήσετε με την Βιβλιοθήκη και Κέντρο Πληροφόρησης του Χαροκοπείου Πανεπιστημίου (Ελ. Βενιζέλου 70, τηλ:210- 9549170,169,334), προκειμένου να συμπληρώσετε την αίτηση εγγραφής σας ως μέλους της ΒΚΠ και να την αποστείλετε μέσω ηλεκτρονικού ταχυδρομείου στη διεύθυνση email: library@hua.gr.

Περισσότερες πληροφορίες σχετικά με τη Βιβλιοθήκη και τη λειτουργία της μπορείτε να βρείτε εδώ ( https://library.hua.gr/ ).

# Υγειονομική περίθαλψη φοιτητών

Για να ενημερωθείτε για την έκδοση βιβλιαρίου υγείας μπορείτε να επισκεφθείτε αυτόν τον σύνδεσμο ( https://www.hua.gr/index.php/el/healthcare ).
