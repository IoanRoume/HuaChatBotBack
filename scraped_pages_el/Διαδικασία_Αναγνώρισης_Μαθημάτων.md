Διαδικασία Αναγνώρισης Μαθημάτων
===============    *(source URL: https://dit.hua.gr/index.php/el/course-recognition-process)*

*   [](https://www.facebook.com/ditharokopio)
*   [](https://www.youtube.com/channel/UCEHkYirpXF1nSLxDCrfDZ4A)
*   [](https://www.linkedin.com/company/77699385)
*   [](https://www.instagram.com/dithua)

*   [](https://dit.hua.gr/index.php/el/course-recognition-process)
*   [](https://dit.hua.gr/index.php/en/course-recognition-process)

*   [+302109549400](tel:+302109549400)
*   [itsec@hua.gr](mailto:itsec@hua.gr)

Διαδικασία Αναγνώρισης Μαθημάτων
================================  *(source URL: https://dit.hua.gr/index.php/el/course-recognition-process)*

**Από άλλο Τμήμα Πανεπιστημίου ή ΤΕΙ**  *(source URL: https://dit.hua.gr/index.php/el/course-recognition-process)*

Ο φοιτητής παραλαμβάνει από τη Γραμματεία αίτηση αναγνώριση μαθήματος, την οποία συμπληρώνει και μαζί με αντίγραφο αναλυτικής βαθμολογίας και οδηγό μαθήματος από το Τμήμα προέλευσης, τα καταθέτει στη Γραμματεία, η οποία τα προωθεί στους διδάσκοντες των μαθημάτων που περιλαμβάνονται στην αίτηση. Ο διδάσκων αφού εξετάζει το αίτημα προσκομίζει στη Γραμματεία τα παραπάνω έντυπα καθώς και την πρόταση αναγνώρισης, η οποία επικυρώνεται από τη Συνέλευση του Τμήματος. Μετά τη Συνέλευση Τμήματος, η Γραμματεία εισάγει στην καρτέλα του φοιτητή το βαθμό του μαθήματος που αναγνωρίστηκε.

**Από πρόγραμμα κινητικότητας Erasmus+**  *(source URL: https://dit.hua.gr/index.php/el/course-recognition-process)*

O φοιτητής που ολοκλήρωσε πρόγραμμα κινητικότητας Erasmus+ συμπληρώνει αίτημα αναγνώρισης μαθήματος (1) το οποίο μαζί με το Transcript of Records (2) και το Learning Agreement που είχε συμφωνηθεί για τη μετακίνηση (3) τα προσκομίζει στη Γραμματεία. Η Γραμματεία προωθεί το φάκελο στον Τμηματικό Υπεύθυνο Erasmus, ο οποίος συμπληρώνει το Πιστοποιητικό Αναγνώρισης και ζητά την έγκριση από τη Συνέλευση του Τμήματος. Μαθήματα στα οποία ο φοιτητής δεν πέρασε επιτυχώς κατά τη μετακίνηση αγνοούνται. Στο Πιστοποιητικό Αναγνώρισης αναγράφονται i) τα μαθήματα που αναγνωρίζονται -με ή χωρίς αντιστοίχιση σε μαθήματα του οικείου προγράμματος σπουδών- καθώς και ii) οι πιστωτικές μονάδες που αποδίδονται σε κάθε μάθημα. Με βάση και την έγκριση της Συνέλευσης Τμήματος, η Γραμματεία καταχωρεί στο Φοιτητολόγιο τα μαθήματα που αναγνωρίζονται, τους βαθμούς και τις πιστωτικές μονάδες καθώς και τις λεπτομέρειες της κινητικότητας, ώστε να εμφανίζονται στην Αναλυτική Βαθμολογία και στο Παράρτημα Διπλώματος.

**Από πρόγραμμα πρακτικής άσκησης στο εξωτερικό Erasmus Placement**  *(source URL: https://dit.hua.gr/index.php/el/course-recognition-process)*

Η κινητικότητα αυτή διαχειρίζεται κεντρικά από το γραφείο Erasmus του Ιδρύματος σε συνεννόηση με τον Τμηματικό Υπεύθυνο. Με την ολοκλήρωση της ΠΑ στο εξωτερικό ο φοιτητής προσκομίζει στη Γραμματεία i) συμπληρωμένο το αίτημα αναγνώρισης της δράσης, ii) βεβαίωση ολοκλήρωσης από τον εργοδότη στην οποία αναγράφεται με σαφήνεια η διάρκεια της ΠΑ, iii) έκθεση πεπραγμένων ΠΑ. Η Γραμματεία τα προωθεί στον Τμηματικό Υπεύθυνο Erasmus, ο οποίος συμπληρώνει το Πιστοποιητικό Αναγνώρισης και ζητά την έγκριση από τη Συνέλευση του Τμήματος. Στο Πιστοποιητικό Αναγνώρισης, ο  Τμηματικός Υπεύθυνος Erasmus αναγράφει i) το φορέα εκπόνησης της ΠΑ, ii) τη βαθμολογία με βάση την αξιολόγηση της έκθεσης πεπραγμένων, iii) τη διάρκεια της ΠΑ και τις πιστωτικές μονάδες ECTS που αποδίδονται (5 ECTS credits ανά μήνα ΠΑ). Με βάση και την έγκριση της Συνέλευσης Τμήματος, η Γραμματεία καταχωρεί στο Φοιτητολόγιο τις λεπτομέρειες της κινητικότητας που περιλαμβάνονται στο Πιστοποιητικό Αναγνώρισης, ώστε να εμφανίζονται στην Αναλυτική Βαθμολογία και στο Παράρτημα Διπλώματος.

**Διαγραμματική απεικόνιση διαδικασίας:**  *(source URL: https://dit.hua.gr/index.php/el/course-recognition-process)*

[FaLang translation system by Faboba](http://www.faboba.com/ "Faboba : Création de composantJoomla")

[](https://dit.hua.gr/index.php/el/course-recognition-process#)
