
# ΧΡΗΣΙΜΕΣ ΠΛΗΡΟΦΟΡΙΕΣ

Διεύθυνση

Χαροκόπειο Πανεπιστήμιο

Σχολή Ψηφιακής Τεχνολογίας

Τμήμα Πληροφορικής και Τηλεματικής

Ομήρου 9, Ταύρος ΤΚ 17778, Αθήνα

Ηλεκτρονική Διεύθυνση

https://dit.hua.gr

Γραμματεία Προγράμματος Προπτυχιακών Σπουδών

Ομήρου 9, Ταύρος

τηλ: 210 9549400

email: itsec@hua.gr


# ΚΕΦΑΛΑΙΟ 1: ΘΕΣΜΙΚΟ ΠΛΑΙΣΙΟ

# Άρθρο 1: Γενικές Αρχές

Το Τμήμα Πληροφορικής και Τηλεματικής της Σχολής Ψηφιακής Τεχνολογίας (ΣΨΤ) του Χαροκοπείου Πανεπιστημίου προσφέρει το ομώνυμο τετραετές Προπτυχιακό Πρόγραμμα Σπουδών το οποίο περιλαμβάνει μαθήματα που αντιστοιχούν σε μονάδες European Credit Transfer and Accumulation System (ECTS) που δεν είναι λιγότερες των διακοσίων σαράντα (240). Η ολοκλήρωση προγράμματος σπουδών πρώτου κύκλου οδηγεί στην απονομή τίτλου σπουδών επιπέδου 6, σύμφωνα με το Εθνικό Πλαίσιο Προσόντων και το Ευρωπαϊκό Πλαίσιο Προσόντων. Κάθε ακαδημαϊκό έτος περιλαμβάνει εκπαιδευτικές δραστηριότητες που αντιστοιχούν σε εξήντα (60) πιστωτικές μονάδες, τουλάχιστον.

# Άρθρο 2: Στόχοι του ΠΠΣ

Το Προπτυχιακό Πρόγραμμα Σπουδών (ΠΠΣ) του Τμήματος Πληροφορικής και Τηλεματικής έχει ως στόχο την καλλιέργεια και προαγωγή συνολικά των γνωστικών αντικειμένων της Πληροφορικής και Τηλεματικής, με έμφαση στις τεχνολογίες και υπηρεσίες διαδικτύου, την επιστήμη των δεδομένων, την τεχνητή νοημοσύνη, τα συστήματα υπολογιστικού νέφους (cloud) και διαδικτύου των πραγμάτων (internet-of-things) και την ανάπτυξη των αντιστοίχων ηλεκτρονικών εφαρμογών. Οι τεχνολογίες πληροφορικής και επικοινωνιών παίζουν ιδιαίτερα σημαντικό ρόλο στην υλοποίηση των εν λόγω συστημάτων, τα οποία έχουν ποικίλες εφαρμογές, όπως στις έξυπνες πόλεις (smart cities) στην οικονομία (e-business), στη δημόσια διοίκηση (e-government) και στην υγεία (e-health). Οι απόφοιτοι του προγράμματος διαθέτουν ένα πλήρες σύνολο επιστημονικών και τεχνικών δεξιοτήτων που σχετίζονται άμεσα με τους τομείς εφαρμογής της επιστήμης της Πληροφορικής και επομένως είναι σε θέση να ανταποκριθούν στις σύγχρονες απαιτήσεις της αγοράς εργασίας.

Το Τμήμα ενθαρρύνει την εκτεταμένη χρήση τεχνολογιών Ελεύθερου Λογισμικού και Λογισμικού Ανοικτού Κώδικα (ΕΛ/ΛΑΚ) σε όλα τα μαθήματα του προπτυχιακού προγράμματος σπουδών. Η ενσωμάτωση αυτών των τεχνολογιών στο εκπαιδευτικό πρόγραμμα αποσκοπεί στην προώθηση της καινοτομίας, της συνεργατικότητας και της πρακτικής εκπαίδευσης των φοιτητών. Μέσω της πρόσβασης, της τροποποίησης και της βελτίωσης του ανοικτού κώδικα, οι φοιτητές αποκτούν πολύτιμες δεξιότητες και βαθύτερη κατανόηση των θεμελιωδών αρχών της πληροφορικής. Επιπλέον, η χρήση ΕΛ/ΛΑΚ συμβάλλει στη μείωση του κόστους λογισμικού, επιτρέποντας την ευρύτερη διάθεση προηγμένων εργαλείων και πλατφορμών στους φοιτητές. Η εξοικείωση με τις τεχνολογίες ΕΛ/ΛΑΚ βελτιώνει επίσης τις επαγγελματικές προοπτικές των αποφοίτων, ανταποκρινόμενη στην αυξανόμενη ζήτηση της διεθνούς αγοράς εργασίας για εξειδίκευση σε αυτές τις τεχνολογίες.

# Άρθρο 3: Ακαδημαϊκά Αποτελέσματα

Το ΠΠΣ δίνει έμφαση τόσο στην θεωρητική εκπαίδευση των φοιτητών/τριών στους βασικούς τομείς της Πληροφορικής και της Τηλεματικής όσο και στην εργαστηριακή/πρακτική εκπαίδευση στις αντίστοιχες τεχνολογίες αιχμής. Οι πτυχιούχοι του τμήματος καταρτισμένοι με επιστημονική πληρότητα στα γνωστικά αντικείμενα της Επιστήμης των Υπολογιστών και έχοντας άμεση διασύνδεση με τον κάθε χώρο εφαρμογής της Πληροφορικής έχουν τα εφόδια να ανταποκριθούν με πλήρη επάρκεια στις ανωτέρω αυξημένες απαιτήσεις της σύγχρονης κοινωνίας.


# Άρθρο 4: Όργανα Λειτουργίας ΠΠΣ

Τα όργανα διοίκησης του Προπτυχιακού Προγράμματος Σπουδών (ΠΠΣ) είναι η Σύγκλητος του Χαροκοπείου Πανεπιστημίου, η Συνέλευση της Σχολής Ψηφιακής Τεχνολογίας (ΣΣΨΤ), ο Κοσμήτορας της Σχολής και η Επιτροπή Προγράμματος Σπουδών (ΕΠΣ). Οι ακριβείς αρμοδιότητες των οργάνων αυτών καθορίζονται από την εκάστοτε νομοθεσία και τον Κανονισμό Σπουδών του Χαροκοπείου Πανεπιστημίου (ΚΣΧΠ).

# Άρθρο 5: Εκπροσώπηση φοιτητών/τριών στα συλλογικά όργανα του ιδρύματος

Το Τμήμα προτρέπει την συμμετοχή των φοιτητών/τριών στα κοινά του ακαδημαϊκού βίου και στην εκπροσώπηση στα συλλογικά όργανα του Τμήματος ώστε πέραν της επιστημονικής γνώσης να αναπτύξουν κοινωνική και δημοκρατική συνείδηση.

Οι προπτυχιακοί/ές φοιτητές/τριες συμμετέχουν δια των εκπροσώπων τους στα συλλογικά πανεπιστημιακά όργανα σύμφωνα με τις διατάξεις του εκάστοτε νομικού πλαισίου και του ΚΣΧΠ.

Η άσκηση των συνδικαλιστικών δικαιωμάτων των φοιτητών/τριών δεν επιτρέπεται να παρακωλύει την ομαλή διεξαγωγή του πάσης φύσεως έργου (εκπαιδευτικού, διοικητικού κ.λπ.) του Τμήματος και του Ιδρύματος. Για το σκοπό αυτό, η πραγματοποίηση, συγκεντρώσεων, εκδηλώσεων και κάθε είδους δραστηριοτήτων επιτρέπεται μετά από άδεια του Κοσμήτορα της Σ.Ψ.Τ. ή του/της Πρυτάνεως.

Η πρόσκληση στους εκπροσώπους των φοιτητών/τριών για συμμετοχή στα συλλογικά όργανα στα οποία συμμετέχουν μπορεί να γίνεται εγγράφως, με ηλεκτρονικό ταχυδρομείο ή με κάθε άλλο πρόσφορο μέσο, όπως ο νόμος ορίζει.

# Άρθρο 6: Παροχές και υπηρεσίες προς τους/τις φοιτητές/-τριες

Οι προπτυχιακοί/ές φοιτητές/τριες δικαιούνται υγειονομική περίθαλψη, δωρεάν σίτιση και στέγαση υπό προϋποθέσεις και διευκολύνσεων για τις μετακινήσεις τους. Ειδικότερες σχετικές ρυθμίσεις και διαδικασίες προσδιορίζονται σύμφωνα με την τρέχουσα νομοθεσία και τον ΚΣΧΠ.

# Άρθρο 7: Κέντρο Εξυπηρέτησης Φοιτητών/-τριών (ΚΕΦ)

Στο Πανεπιστήμιο λειτουργεί Κέντρο Εξυπηρέτησης Φοιτητών/-τριών, το οποίο είναι αρμόδιο για την ενημέρωσή τους σε θέματα που αφορούν τη συνολική λειτουργία του Πανεπιστημίου, τα δικαιώματα και τις υποχρεώσεις τους και τις παρεχόμενες υπηρεσίες από την Πολιτεία και το Πανεπιστήμιο, καθώς και για την εξυπηρέτησή τους, ηλεκτρονικά ή/και δια ζώσης.

Το Κέντρο Εξυπηρέτησης Φοιτητών/τριών, μεταξύ άλλων, περιλαμβάνει τις Υπηρεσίες Φοιτητικής Μέριμνας καθώς και Το Γραφείο Διασύνδεσης Σπουδών και Σταδιοδρομίας, που υποστηρίζει τους/τις φοιτητές/τριες κατά τη μετάβαση τους στην αγορά εργασίας με παροχή πληροφόρησης και συμβουλευτικών υπηρεσιών για την αγορά εργασίας και τη συνέχιση των σπουδών τους στην Ελλάδα και το εξωτερικό, το Γραφείο Πρακτικής Άσκησης και το γραφείο, που υποστηρίζει το Πανεπιστήμιο στη διασύνδεσή του με Πανεπιστήμια του εξωτερικού και τη διασφάλιση της κινητικότητας για σπουδές και πρακτική άσκηση φοιτητών/τριών.

Η λειτουργία του κέντρου περιγράφεται περαιτέρω στον ΚΣΧΠ.
---
# Άρθρο 8: Δομή Υποστήριξης Προσωπικού και Φοιτητικού Πληθυσμού

Κέντρο Βιώσιμης και Υπεύθυνης Καινοτομίας και Επιχειρηματικότητας

Βασικός σκοπός της Δομής Υποστήριξης Προσωπικού και Φοιτητικού Πληθυσμού “Αικατερίνη Μαριδάκη-Κασσωτάκη” είναι η συστηματοποίηση της προσπάθειας του Πανεπιστημίου να παράσχει οργανωμένη υποστήριξη τόσο στο προσωπικό όσο και στον φοιτητικό πληθυσμό του σχετικά σε θέματα που άπτονται βασικών δράσεων της ακαδημαϊκής ζωής και καθημερινότητας και τα οποία χρήζουν ψυχολογικής και παιδαγωγικής ενίσχυσης. Η λειτουργία της δομής περιγράφεται περαιτέρω στον ΚΣΧΠ.

Το Κέντρο Βιώσιμης και Υπεύθυνης Καινοτομίας και Επιχειρηματικότητας εντάσσεται στο ευρύτερο όραμα του Χαροκοπείου Πανεπιστημίου και της διοίκησης του για την προώθηση της κατοχύρωσης και αξιοποίησης της έρευνας και τη συμμετοχή του Χαροκοπείου Πανεπιστημίου στο οικοσύστημα καινοτομίας της Ελλάδας και της Ευρώπης. To Χαροκόπειο Πανεπιστήμιο θα επιμείνει στην Υπεύθυνη Καινοτομία και Επιχειρηματικότητα με την έννοια της αξιοποίησης έρευνας που είναι αποδεκτή από την Κοινωνία και λαμβάνει υπόψη της το κοινό καλό, την ποιότητα ζωής και το δημόσιο συμφέρον. Ομοίως, η Βιώσιμη Καινοτομία και Επιχειρηματικότητα επιδιώκει την υιοθέτηση καινοτομίας που δημιουργεί μακροπρόθεσμα οφέλη για την κοινωνία και το περιβάλλον ενώ δημιουργεί οικονομικό όφελος και στην επιχείρηση.

# Άρθρο 9: Συνήγορος του/της Φοιτητή/τριας

Σύμβουλος Καθηγητής/τρια Φοιτητών/τριών με Ειδικές Εκπαιδευτικές Ανάγκες

Στο Χαροκόπειο Πανεπιστήμιο λειτουργούν οι θεσμοί του/της “Συνήγορου του/της Φοιτητή/τριας” (ΣτΦ), και του/της “Συμβούλου Καθηγητή/τριας Φοιτητών/τριών με Ειδικές Εκπαιδευτικές Ανάγκες” (ΣΦμΕΑΑ).

α) Ο/Η ΣτΦ έχει ως αρμοδιότητες:

- τη διαμεσολάβηση μεταξύ φοιτητών/τριών και καθηγητών/τριών ή διοικητικών υπηρεσιών του ιδρύματος
- την τήρηση της νομιμότητας στο πλαίσιο της ακαδημαϊκής ελευθερίας
- την αντιμετώπιση φαινομένων κακοδιοίκησης σε θέματα που αφορούν τους/τις φοιτητές/-τριες
- τη διαφύλαξη της εύρυθμης λειτουργίας του ιδρύματος

Ο/Η ΣτΦ δεν έχει αρμοδιότητα σε θέματα εξετάσεων και βαθμολογίας των φοιτητών/τριών. Ο/Η ΣτΦ διερευνά υποθέσεις, αυτεπαγγέλτως ή ύστερα από αναφορά φοιτητή/τριας, και διαμεσολαβεί στα αρμόδια όργανα του Ιδρύματος για την επίλυσή τους.

β) Ο/Η ΣΦμΕΕΑ, έχει ως ρόλο τη διευκόλυνση της συμμετοχής των φοιτητών/τριών με ειδικές εκπαιδευτικές ανάγκες και μαθησιακές δυσκολίες σε όλες τις πτυχές της ακαδημαϊκής ζωής, καθώς και την ενημέρωση και υποστήριξη των ΦμΕΕΑ και των μελών της ακαδημαϊκής κοινότητας σε θέματα που σχετίζονται με τις σπουδές και την ισότιμη ένταξη και φοίτηση στο χώρο του Πανεπιστημίου. Η λειτουργία των ανωτέρω περιγράφεται περαιτέρω στον ΚΣΧΠ.

# Άρθρο 10: Βιβλιοθήκη και Κέντρο Πληροφόρησης (ΒΚΠ)

Στο Χαροκόπειο Πανεπιστήμιο λειτουργεί Βιβλιοθήκη και Κέντρο Πληροφόρησης για την κάλυψη των αναγκών της ακαδημαϊκής κοινότητας σε επιστημονική πληροφόρηση. Ειδικότερα για τους/τις φοιτητές/τριες, οργανώνονται σεμινάρια εκπαίδευσης χρηστών, διατίθενται αναγνωστήριο, ηλεκτρονικοί υπολογιστές για αναζήτηση έντυπου ή ηλεκτρονικού υλικού και ερμάρια αποθήκευσης προσωπικών αντικειμένων, ενώ υπάρχει δυνατότητα αυτόματου δανεισμού και φωτοτύπησης υλικού που δεν είναι εφικτό να δανειστεί και πάντα με βάση την κείμενη νομοθεσία περί προστασίας πνευματικών δικαιωμάτων.
---
Μέρος των υπηρεσιών της ΒΚΠ δύναται να παρέχονται και εξ αποστάσεως, σε περίπτωση που οι συνθήκες το επιβάλλουν. Η λειτουργία της Βιβλιοθήκης και του Κέντρου Πληροφόρησης (ΒΚΠ) περιγράφονται περαιτέρω στον ΚΣΧΠ.

# Άρθρο 11: Κέντρο Διδασκαλίας Ξένων Γλωσσών (ΚΔΞΓ)

Το Κέντρο Διδασκαλίας Ξένων Γλωσσών προσφέρει μαθήματα ειδικότητας στους/στις φοιτητές/τριες του Χαροκοπείου Πανεπιστημίου, ώστε να διασφαλίζεται η εκμάθηση ξένης γλώσσας. Οι φοιτητές/τριες εξοικειώνονται με την ειδική γλώσσα της επιστήμης τους, ώστε να αποκτήσουν τις γλωσσικές δεξιότητες που θα τους επιτρέψουν να κατανοούν και να παράγουν ειδικά επιστημονικά κείμενα και να ανταποκρίνονται σε γενικότερες και ειδικότερες περιστάσεις προφορικής και γραπτής επικοινωνίας που εντάσσονται στο ειδικό επιστημονικό αντικείμενο των σπουδών τους. Η λειτουργία του κέντρου καθορίζεται σύμφωνα με τα όσα ορίζονται στην κείμενη νομοθεσία και τον ΚΣΧΠ.

# Άρθρο 12: Ηλεκτρονικές Υπηρεσίες

Οι φοιτητές/τριες και των τριών κύκλων σπουδών αποκτούν με την εγγραφή τους όνομα χρήστη και κωδικό πρόσβασης με τα οποίο έχουν πρόσβαση στο σύνολο των ηλεκτρονικών υπηρεσιών που παρέχονται από το Πανεπιστήμιο και την πολιτεία. Η χρήση του συνθηματικού και του ονόματος χρήστη είναι αυστηρά προσωπική.

Οι φοιτητές/τριες του Πανεπιστημίου έχουν πρόσβαση σε διάφορες κατηγορίες υπηρεσιών όπως οι παρακάτω: α) βασικές ηλεκτρονικές υπηρεσίες όπως ηλεκτρονικό ταχυδρομείο, φιλοξενία ιστοσελίδων, δημιουργίας και αποθήκευσης αρχείων και δεδομένων στο υπολογιστικό νέφος, β) υπηρεσίες ηλεκτρονικής μάθησης, γ) υπηρεσίες πρόσβασης σε ηλεκτρονικές πηγές και δ) χρήση εφαρμογών που εξασφαλίζει το Πανεπιστήμιο για όλα τα μέλη της ακαδημαϊκής κοινότητας.

Οι φοιτητές/τριες πρέπει να συμμορφώνονται με τους όρους χρήσης ηλεκτρονικών υπηρεσιών και εφαρμογών όπως ανακοινώνονται στην ιστοσελίδα του Πανεπιστημίου και το πλαίσιο χρήσης όπως απορρέει από τον Κώδικα Δεοντολογίας και Καλής Πρακτικής (ΚΔΚΠ) του Τμήματος.

Οι φοιτητές/τριες, ως χρήστες, είναι οι τελικοί/ες υπεύθυνοι/ες για την ακρίβεια και την νομιμότητα του περιεχομένου των προσωπικών τους ιστοσελίδων και των λοιπών πληροφοριών που διατηρούν στους σταθμούς εργασίας τους ή σε άλλο εξοπλισμό του Πανεπιστημίου. Δεσμεύονται α) να λαμβάνουν όλα τα ενδεικνυόμενα μέτρα για τη διασφάλιση του προσωπικού απορρήτου, όπως η απόκρυψη κωδικών πρόσβασης, πιστοποιητικών κτλ, και να μη προβαίνουν σε ενέργειες που συνιστούν παραβίαση του προσωπικού απορρήτου χρηστών και του απορρήτου των επικοινωνιών μέσω του δικτύου δεδομένων του Πανεπιστημίου και β) δεσμεύονται να αποκτούν πρόσβαση αποκλειστικά σε δεδομένα που αναφέρονται στους/στις ίδιους/ες ή είναι δημοσίως ανακοινώσιμα.

Σε περίπτωση όπου κάποιος/α χρήστης προβαίνει σε ενέργειες οι οποίες δεν είναι σύμφωνες με το ισχύον νομοθετικό πλαίσιο που διέπει την ορθή χρήση των ηλεκτρονικών υπηρεσιών και του κανονισμού του ιδρύματος, το Ίδρυμα δύναται να προβαίνει άμεσα σε απενεργοποίηση του λογαριασμού του/της.

Οι χρήστες των ηλεκτρονικών υπηρεσιών είναι υπεύθυνοι για την λήψη αντιγράφων ασφαλείας αρχείων που αποθηκεύονται σε αυτές. Τόσο το Τμήμα όσο και το Ίδρυμα δεν φέρουν ευθύνη για την ενδεχόμενη απώλεια δεδομένων των χρηστών των ηλεκτρονικών υπηρεσιών.

Το Τμήμα δύναται να συντηρεί διαδικτυακές πλατφόρμες για την υποστήριξη των διαφόρων διοικητικών και ακαδημαϊκών διαδικασιών.

# Άρθρο 13: Ρυθμίσεις και παροχές για Φοιτητές /τριες με αναπηρία ή/και ειδικές εκπαιδευτικές ανάγκες

Το Πανεπιστήμιο μεριμνά για την εγκατάσταση και συντήρηση υποδομών απαραίτητων για την μετακίνηση ειδικών ομάδων φοιτητών/τριών. Οι υπηρεσίες του Ιδρύματος και το εκπαιδευτικό προσωπικό μεριμνούν για την υποστήριξη, διευκόλυνση και εξυπηρέτηση των φοιτητών/τριών που ανήκουν σε ειδικές ομάδες, ώστε να διασφαλιστεί η απρόσκοπτη συμμετοχή τους στην ακαδημαϊκή δραστηριότητα και η ποιότητα ζωής τους στους χώρους του Πανεπιστημίου, σύμφωνα με τα όσα ορίζονται στην κείμενη νομοθεσία και τον ΚΣΧΠ.

# Άρθρο 14: Βραβεία, υποτροφίες και εκπαιδευτικά δάνεια για φοιτητές/τριες

Το Πανεπιστήμιο χορηγεί σε φοιτητές/τριες του βραβεία και υποτροφίες, με κριτήριο την επίδοσή τους στις σπουδές, ανεξαρτήτως από ή σε συνδυασμό με την οικογενειακή και κοινωνική τους κατάσταση και το ατομικό ή οικογενειακό τους εισόδημα. Στόχος των βραβείων και των υποτροφιών είναι να αναδείξουν εξαιρετικές περιπτώσεις προσπάθειας, ήθους και επιδόσεων και να στηρίξουν οικονομικά τους/τις φοιτητές/τριες που διακρίνονται κάτω από αντίξοες συνθήκες. Πηγές χρηματοδότησης των βραβείων και των υποτροφιών μπορεί να είναι δωρεές, χορηγίες, κληροδοτήματα του Πανεπιστημίου, έσοδα από ερευνητικά και αναπτυξιακά έργα, καθώς και έκτακτα έσοδα από πολιτιστικές και αθλητικές εκδηλώσεις του Πανεπιστημίου.

Οι ειδικότερες σχετικές ρυθμίσεις και διαδικασίες χορήγησης των βραβείων και υποτροφιών, όταν προβλέπονται από χορηγό ή δωρητή, εξειδικεύονται κατά περίπτωση και εγκρίνονται με απόφαση της Συγκλήτου.

Το Πανεπιστήμιο δύναται να προβεί σε όλες τις απαραίτητες ενέργειες, προκειμένου να παρέχεται στους/στις φοιτητές/τριες η δυνατότητα λήψης άτοκου εκπαιδευτικού δανείου, σύμφωνα με το εκάστοτε ισχύον νομοθετικό πλαίσιο και τον Εσωτερικό Κανονισμό του Πανεπιστημίου.

Στους/στις πτυχιούχους/ες του Πανεπιστημίου παρέχεται η δυνατότητα λήψης υποτροφιών για μεταπτυχιακές σπουδές, τις οποίες χορηγεί το Ίδρυμα “Σπύρου Χαροκόπου & Ευανθ. Χαροκόπου - Πετρούτση”, σύμφωνα με τα οριζόμενα του Οργανισμού του Ιδρύματος.

# Άρθρο 15: Ανταποδοτικές υποτροφίες σε φοιτητές/τριες

Το Πανεπιστήμιο μπορεί να χορηγεί σε φοιτητές/τριες όλων των κύκλων σπουδών ανταποδοτικές υποτροφίες με υποχρέωση, εκ μέρους των φοιτητών/τριών, να προσφέρουν εργασία με μερική απασχόληση, σύμφωνα με το ισχύον νομικό πλαίσιο και τον ΚΣΧΠ.

Ειδικότερες σχετικές ρυθμίσεις και διαδικασίες προσδιορίζονται με απόφαση της Συγκλήτου, διασφαλίζοντας ότι οι διαδικασίες προκήρυξης και επιλογής υπακούουν στις αρχές της διαφάνειας και της αξιοκρατίας και ελέγχονται από τα αρμόδια όργανα του Πανεπιστημίου.

# Άρθρο 16: Χρήση εγκαταστάσεων και μέσων

Όλοι/ες οι φοιτητές/τριες, έχουν δικαίωμα στη χρήση των εγκαταστάσεων, των μέσων και ηλεκτρονικών υπηρεσιών του Πανεπιστημίου στο πλαίσιο της ολοκλήρωσης των δραστηριοτήτων του προγράμματος σπουδών. Για την άσκηση του δικαιώματος αυτού από το σύνολο των φοιτητών/-τριών, θα πρέπει να υφίστανται και να διατίθενται προς απρόσκοπτη χρήση όλες οι υποδομές που εξασφαλίζουν την.


# ΚΕΦΑΛΑΙΟ 2: ΔΟΜΗ ΚΑΙ ΛΕΙΤΟΥΡΓΙΑ ΤΟΥ ΠΠΣ

# Άρθρο 17: Χρονική Διάρκεια

Το διδακτικό έργο κάθε ακαδημαϊκού έτους διαρθρώνεται σε δύο εξάμηνα. Κάθε εξάμηνο περιλαμβάνει δεκατρείς (13) πλήρεις εβδομάδες διδασκαλίας.

ανεμπόδιστη πρόσβαση των ΦμΕΕΑ στις παρεχόμενες υπηρεσίες (π.χ. ράμπες, ανελκυστήρες, ειδικοί χώροι στάθμευσης κλπ).

Μετά το πέρας του χρόνου που διατίθεται, σύμφωνα με το πρόγραμμα σπουδών, για τη χρήση των εγκαταστάσεων και μέσων, οι φοιτητές/τριες είναι υποχρεωμένοι/ες να διακόπτουν τη χρήση παραδίδοντας τις εγκαταστάσεις και τα μέσα στην ίδια καλή κατάσταση που τους διατέθηκαν. Τυχόν φθορές των εγκαταστάσεων και των μέσων, που δεν οφείλονται στη συνήθη χρήση, επισύρουν πειθαρχικές ποινές κατά των δραστών ή και ολόκληρης της ομάδας μετά από σχετική εισήγηση του/της υπεύθυνου/ης της ομάδας ή αναφορά του/της υπεύθυνου/ης της επόμενης ομάδας φοιτητών που θα κάνει χρήση. Παράλληλα, γίνεται ο σχετικός καταλογισμός των δαπανών αποκατάστασης των φθορών σε βάρος των δραστών μετά από απόφαση του αρμόδιου ιδρυματικού οργάνου.

Για χώρους ιδιαίτερης ευαισθησίας, όπως Εργαστήρια με αυξανόμενο κίνδυνο λειτουργίας ή σημαντικής αξίας εξοπλισμό, μπορεί να εγκρίνονται από τη ΣΣΨΤ ή από το αρμόδιο ιδρυματικό όργανο, ανάλογα με την υπαγωγή τους στο Τμήμα ή το Πανεπιστήμιο, ειδικότεροι κανονισμοί χρήσης.

Όλοι/ες οι φοιτητές/τριες έχουν δικαίωμα πρόσβασης στις υπηρεσίες της Βιβλιοθήκης-Κέντρου Πληροφόρησης (ΒΚΠ) του Πανεπιστημίου, σύμφωνα με τις προβλέψεις του εκάστοτε ισχύοντος Κανονισμού Λειτουργίας της ΒΚΠ.

Η χρήση των εγκαταστάσεων του Πανεπιστημίου από τους φοιτητικούς συλλόγους για την πραγματοποίηση εκδηλώσεων τους γίνεται μόνο μετά από γραπτή έγκριση του/της Πρυτάνεως. Η έγκριση αυτή παρέχεται μετά από γραπτή αίτηση του Δ.Σ. του φοιτητικού συλλόγου, η οποία φέρει τη σφραγίδα του Συλλόγου και τις υπογραφές του/της Προέδρου και του/της Γεν. Γραμματέα του. Σε περίπτωση μη συγκρότησης του Δ.Σ. σε σώμα, το έγγραφο πρέπει να φέρει τις υπογραφές της πλειοψηφίας των μελών του Δ.Σ. Η αίτηση πρέπει να περιλαμβάνει την ημερομηνία, τον τόπο, τη διάρκεια και το περιεχόμενο της εκδήλωσης και να υποβάλλεται τουλάχιστον πέντε (5) ημέρες πριν από την ημέρα της εκδήλωσης. Η έγγραφη απάντηση του/της Πρυτάνεως προς το Δ.Σ. του φοιτητικού συλλόγου παρέχεται τουλάχιστον δύο (2) ημέρες πριν από την ημέρα της εκδήλωσης.

Τυχόν πραγματοποίηση εκδηλώσεων των φοιτητικών συλλόγων χωρίς την ανωτέρω γραπτή έγκριση του/της Πρυτάνεως, συνεπάγεται πειθαρχικό έλεγχο κατά του/της Προέδρου, του/της Γεν. Γραμματέα και των μελών του Δ.Σ. του φοιτητικού συλλόγου. Επίσης, τυχόν φθορές των εγκαταστάσεων του Πανεπιστημίου μετά από τέτοιες χρήσεις συνεπάγονται α) την απαγόρευση άσκησης αυτού του δικαιώματος από τον συγκεκριμένο φοιτητικό σύλλογο, με απόφαση του Πρυτανικού Συμβουλίου και β) τον καταλογισμό της σχετικής δαπάνης στα μέλη του Δ.Σ. του φοιτητικού συλλόγου, με πράξη του/της Πρυτάνεως. Επιτρέπεται η ελεύθερη προβολή των απόψεων των φοιτητικών συλλόγων για τα θέματα που τους απασχολούν. Για το σκοπό αυτό διατίθεται συγκεκριμένος, κατάλληλα διαμορφωμένος χώρος του Πανεπιστημίου. Η ρύπανση των λοιπών χώρων του Πανεπιστημίου με οποιονδήποτε τρόπο (π.χ. αφίσες, πανό, εφημερίδες τοίχου, συνθήματα κλπ) συνεπάγεται πειθαρχικό έλεγχο των δραστών από το αρμόδιο ιδρυματικό όργανο και καταλογισμό σε αυτούς/ές, με πράξη του/της Πρυτάνεως, της σχετικής δαπάνης, που απαιτείται για την αποκατάσταση των ζημιών.

Η παράταση της διάρκειας ενός εξαμήνου επιτρέπεται μόνο σε εξαιρετικές περιπτώσεις, προκειμένου να συμπληρωθεί ο απαιτούμενος ελάχιστος αριθμός εβδομάδων διδασκαλίας, με απόφαση του/της Πρυτάνεως, ύστερα από πρόταση της Κοσμητείας της Σχολής. Η παράταση δεν μπορεί να υπερβαίνει τις δύο (2) εβδομάδες.

Το Τμήμα μεριμνά για την προώθηση καλών πρακτικών που συνεισφέρουν στην περάτωση των σπουδών των φοιτητών/τριών στην κανονική τους διάρκεια.

# Άρθρο 18: Ακαδημαϊκός Προγραμματισμός και Ωρολόγιο Πρόγραμμα

Το ακαδημαϊκό έτος αρχίζει την 1η Σεπτεμβρίου κάθε έτους και λήγει την 31η Αυγούστου του επομένου. Το εκπαιδευτικό έργο κάθε ακαδημαϊκού έτους διαρθρώνεται χρονικά σε δύο εξάμηνα, το χειμερινό και το εαρινό. Οι ημερομηνίες έναρξης και λήξης των δύο ακαδημαϊκών εξαμήνων καθορίζονται με απόφαση της Συγκλήτου.

Οι περίοδοι διδασκαλίας του χειμερινού και εαρινού εξαμήνου καθορίζεται από τον ακαδημαϊκό προγραμματισμό.

Εάν οι γνώσεις που παρέχονται σε ένα μάθημα είναι προϋπόθεση επιτυχούς παρακολούθησης ενός άλλου μαθήματος, το πρώτο μάθημα χαρακτηρίζεται ως προαπαιτούμενο του δεύτερου. Ένα μάθημα του προγράμματος σπουδών μπορεί να είναι ταυτόχρονα και προαπαιτούμενο ενός μαθήματος και εξαρτώμενο από άλλο μάθημα.

Με εισήγηση του/της διδάσκοντα/ουσας και μετά από απόφαση της ΣΣΨΤ η παρακολούθηση του θεωρητικού σκέλους μαθημάτων ή/και των εργαστηρίων μαθημάτων είναι υποχρεωτική ή προαιρετική.

Αν, για οποιοδήποτε λόγο, ο αριθμός των ωρών διδασκαλίας που πραγματοποιήθηκαν σε ένα μάθημα είναι μικρότερος από τα 4/5 του προβλεπομένου στο πρόγραμμα σπουδών για τις εργάσιμες ημέρες του αντίστοιχου εξαμήνου, τότε το μάθημα θεωρείται ότι δεν διδάχθηκε.

Με απόφαση της ΣΣΨΤ ορίζεται ένας μέλος ΔΕΠ ή ΕΔΙΠ ως υπεύθυνος για την κατάρτιση του ωρολογίου προγράμματος ο οποίος με την αρωγή της Γραμματείας καταρτίζει το ωρολόγιο πρόγραμμα των μαθημάτων. Σχετικά με την κατάρτιση του ωρολογίου προγράμματος ισχύουν οι προβλέψεις του ΚΧΣΠ.

# Άρθρο 19: Αργίες

Μαθήματα και εξετάσεις δεν διεξάγονται τις ακόλουθες ημερομηνίες:

- Του χειμερινού εξαμήνου: την 28η Οκτωβρίου, την 17η Νοεμβρίου, κατά τις διακοπές των Χριστουγέννων που αρχίζουν την 23η Δεκεμβρίου και λήγουν την 6η Ιανουαρίου.
- Του εαρινού εξαμήνου: την Καθαρά Δευτέρα, την 25η Μαρτίου, κατά τις διακοπές του Πάσχα που αρχίζουν τη Μεγάλη Δευτέρα και λήγουν την Κυριακή του Θωμά, την Πρωτομαγιά και του Αγίου Πνεύματος.

# Άρθρο 20: Εγγραφή στο ΠΠΣ και Φοιτητική Ιδιότητα

Οι προπτυχιακές σπουδές έχουν χρονική διάρκεια τουλάχιστον οκτώ (8) εξαμήνων.

Οι εγγραφές των νεοεισαχθέντων/εισών φοιτητών/τριών πραγματοποιούνται σε χρονικό διάστημα που ορίζει το Υπουργείο Παιδείας, Θρησκευμάτων και Αθλητισμού (Υ.ΠΑΙ.Θ.Α.). Λεπτομέρειες για τη διαδικασία εγγραφής των νεοεισαχθέντων/εισών φοιτητών/τριών ορίζονται από το Υ.ΠΑΙ.Θ.Α. και το Τμήμα.

Με ευθύνη του Κοσμήτορα της ΣΨΤ, στην αρχή του ακαδημαϊκού έτους λαμβάνει χώρα εκδήλωση ενημέρωσης των πρωτοετών φοιτητών/τριών στην οποία παρουσιάζονται από τους διδάσκοντες/ουσες οι μαθησιακοί στόχοι του προγράμματος σπουδών, η διάρθρωση του και η φιλοσοφία του, οι δεξιότητες των αποφοίτων και πώς αυτές σχετίζονται με τις απαιτήσεις της αγοράς εργασίας, το περιεχόμενο και ο προσανατολισμός των μαθημάτων, τα ιδιαίτερα χαρακτηριστικά του συμπεριλαμβανομένων των θεσμών της Πτυχιακής Εργασίας, της Πρακτικής Άσκησης, της Κινητικότητας, του θεσμού του Συμβούλου Καθηγητή, των υποχρεώσεων για την λήψη πτυχίου, κτλ.

Ο/Η φοιτητής/τρια εγγράφεται στο Τμήμα στην αρχή κάθε εξαμήνου σε ημερομηνίες που ορίζονται από την Γραμματεία μέσω του ηλεκτρονικού συστήματος του φοιτητολογίου. Με την εγγραφή, δηλώνονται από το πληροφοριακό σύστημα τα υποχρεωτικά μαθήματα του εξαμήνου και ο/η φοιτητής/τρια καλείται να ολοκληρώσει τη δήλωσή του/της, με τη δήλωση των μαθημάτων επιλογής, εφόσον προβλέπονται μαθήματα επιλογής στο συγκεκριμένο εξάμηνο. Η δήλωση των μαθημάτων επιλογής πραγματοποιείται εντός των δύο (2) πρώτων εβδομάδων διδασκαλίας κάθε εξαμήνου.

Σε εξαιρετικές περιπτώσεις και εντός τεσσάρων εβδομάδων από την έναρξη του εξαμήνου, ο/η φοιτητής/τρια, με αίτηση του/της στη Γραμματεία, έχει δικαίωμα αντικατάστασης ενός και μόνο μαθήματος επιλογής που έχει δηλώσει, με άλλο μάθημα επιλογής, αντίστοιχων πιστωτικών μονάδων. Στην αίτηση του, ο/η φοιτητής/τρια θα πρέπει να δηλώσει τον λόγο για τον οποίο προβαίνει στην αίτηση του. Στην διάρκεια του εξαμήνου επιτρέπεται η αίτηση αντικατάστασης ενός και μόνο μαθήματος για έκαστο φοιτητή. Η τελική έγκριση αντικατάστασης γίνεται με απόφαση της ΣΣΨΤ.

Ο/Η φοιτητής/-τρια έχει το δικαίωμα να επιλέξει μαθήματα επιλογής επιπλέον των αναγκαίων για τη συμπλήρωση των ελάχιστων πιστωτικών μονάδων για τη λήψη πτυχίου (240 ECTS). Στην περίπτωση αυτή υποχρεούται να δηλώσει εγγράφως στη Γραμματεία ποια από τα μαθήματα αυτά θα προσμετρηθούν για τη λήψη πτυχίου, αμέσως μετά την ανακοίνωση της βαθμολογίας της τελευταίας εξεταστικής περιόδου και πριν την παρουσίαση της πτυχιακής εργασίας. Λεπτομέρειες ρυθμίζονται με αποφάσεις του Τμήματος.

Τα μαθήματα που δεν προσμετρώνται για τη λήψη πτυχίου, καθώς και άλλες πρόσθετες (μη υποχρεωτικές) δεξιότητες που αποκτά ο/η φοιτητής/τρια κατά τη διάρκεια των σπουδών του/της και δεν συνυπολογίζονται στον τελικό βαθμό, αναγράφονται στο Παράρτημα Διπλώματος, όπως προβλέπεται με το άρθρο 15 του ν. 3374/2005 (Α΄ 189).

# Άρθρο 21: Χρονική διάρκεια φοίτησης

Ο ελάχιστος χρόνος για την απονομή τίτλου σπουδών είναι οκτώ (8) ακαδημαϊκά εξάμηνα. Ο τρόπος υπολογισμού της ανώτατης χρονικής διάρκειας φοίτησης καθορίζεται από την ισχύουσα νομοθεσία και τον ΚΣΧΠ. Μετά από τη συμπλήρωση της ανώτατης χρονικής διάρκειας φοίτησης, με την επιφύλαξη των επόμενων άρθρων, η ΣΣΨΤ εκδίδει πράξη διαγραφής. Μετά την πάροδο του ανωτέρω χρονικού διαστήματος, ο/η φοιτητής/τρια χάνει την φοιτητική του/της ιδιότητα και παύουν να του/της χορηγούνται οι προβλεπόμενες πάσης φύσεως παροχές.

Το Πανεπιστήμιο μεριμνά για την προώθηση καλών πρακτικών και την θεσμοθέτηση κινήτρων που συνεισφέρουν στην περάτωση των σπουδών των φοιτητών/τριών στην κανονική τους διάρκεια.

# Άρθρο 22: Κατ’ εξαίρεση υπέρβαση ανώτατης διάρκειας φοίτησης

Παρέχεται η δυνατότητα υπέρβασης της ανώτατης διάρκειας φοίτησης για σοβαρούς λόγους υγείας που ανάγονται στο πρόσωπο του/της φοιτητή/τριας ή στο πρόσωπο συγγενούς πρώτου βαθμού εξ αίματος ή συζύγου ή προσώπου με το οποίο ο/η φοιτητής/τρια έχει συνάψει σύμφωνο συμβίωσης.

Ο/Η ενδιαφερόμενος/η φοιτητής/τρια υποβάλλει σχετική αίτηση προς τη ΣΣΨΤ, μέσω της Γραμματείας, συνοδευόμενη από τα δικαιολογητικά που τεκμηριώνουν α) την ύπαρξη λόγων υγείας και β) τη συγγένεια/σχέση, σε περίπτωση που οι λόγοι υγείας ανάγονται σε άλλο πρόσωπο, πέραν του/της φοιτητή/τριας.

Η αίτηση μπορεί να υποβάλλεται με κάθε νόμιμο τρόπο, καθ’ όλη τη διάρκεια του Ακαδημαϊκού Έτους, αλλά σε κάθε περίπτωση πριν από τη λήξη της ανώτατης χρονικής διάρκειας φοίτησης. Περαιτέρω υπέρβαση της ανώτατης χρονικής διάρκειας φοίτησης μπορεί να εγκριθεί εκ νέου, με την ίδια διαδικασία, σε περίπτωση που εξακολουθούν να συντρέχουν οι τασσόμενες προϋποθέσεις.

Για την πιστοποίηση των λόγων υγείας, με την αίτηση συνυποβάλλεται πιστοποιητικό Υγειονομικής Επιτροπής ή ιατρική γνωμάτευση από Δημόσιο Νοσοκομείο με υπογραφή και σφραγίδα Διευθυντή είτε Κλινικής Ε.Σ.Υ. ή Εργαστηρίου ή Πανεπιστημιακού Τμήματος. Για την πιστοποίηση της συγγένειας/σχέσης, σε περίπτωση που οι επικαλούμενοι λόγοι υγείας δεν ανάγονται στο πρόσωπο του/της αιτούντος/ούσας, συνυποβάλλεται πρόσφατο Πιστοποιητικό Οικογενειακής Κατάστασης. Η αρμόδια Υπηρεσία του Ιδρύματος δύναται να ζητήσει συμπληρωματικά κάθε άλλο δικαιολογητικό το οποίο κρίνει απαραίτητο για την εξέταση της αίτησης.

Η Γραμματεία διαβιβάζει τις αιτήσεις στη ΣΣΨΤ, η οποία αποφασίζει για την έγκριση ή την απόρριψή τους. Οι αποφάσεις της Συνέλευσης, με τις συνημμένες αιτήσεις, κοινοποιούνται στη Γραμματεία του Τμήματος και στην Κοσμητεία της οικείας Σχολής.

# Άρθρο 23: Διακοπή φοίτησης

Οι φοιτητές/-τριες που δεν έχουν υπερβεί την ανώτατη χρονική διάρκεια φοίτησης δύνανται, μετά από αίτησή τους προς τη Γραμματεία του Τμήματος, να διακόψουν τη φοίτησή τους για χρονική περίοδο που δεν υπερβαίνει αθροιστικά τα δύο (2) έτη. Το δικαίωμα διακοπής της φοίτησης δύναται να ασκηθεί άπαξ ή τμηματικά για χρονικό διάστημα κατ’ ελάχιστον ενός (1) ακαδημαϊκού εξαμήνου. Η φοιτητική ιδιότητα αναστέλλεται κατά τον χρόνο διακοπής της φοίτησης και δεν επιτρέπεται η συμμετοχή σε καμία εκπαιδευτική διαδικασία. Επίσης, για το χρονικό διάστημα αυτό, αναστέλλονται τα δικαιώματα που απορρέουν από την ιδιότητα του/της φοιτητή/τριας.

Ο/Η ενδιαφερόμενος/η φοιτητής/τρια υποβάλει σχετική αίτηση προς τη ΣΣΨΤ, μέσω της Γραμματείας του Τμήματος, στην οποία αναγράφονται α) η χρονική διάρκεια διακοπής της φοίτησης και β) οι επικαλούμενοι λόγοι για τη διακοπή φοίτησης. Η αίτηση συνοδεύεται από δικαιολογητικά που τεκμηριώνουν τους επικαλούμενους λόγους καθώς και από Πιστοποιητικό Οικογενειακής Κατάστασης, σε περίπτωση που οι επικαλούμενοι λόγοι δεν ανάγονται στο πρόσωπο του/της αιτούντος/ούσας. Η αρμόδια Υπηρεσία του Ιδρύματος δύναται να ζητήσει συμπληρωματικά κάθε άλλο δικαιολογητικό το οποίο κρίνει απαραίτητο για την εξέταση της αίτησης. Η αίτηση υποβάλλεται, με κάθε νόμιμο τρόπο, εντός της προθεσμίας ανανέωσης εγγραφών εξαμήνου και δεν έχει αναδρομική ισχύ. Σε περίπτωση νεοεισαχθέντων/εισών φοιτητών/-τριών, η αίτηση υποβάλλεται εντός της προθεσμίας εγγραφής στο Τμήμα.

Η Γραμματεία διαβιβάζει την αίτηση στη ΣΣΨΤ, η οποία αποφασίζει για την έγκριση ή την απόρριψή, καθώς και για τη χρονική διάρκεια της διακοπής της φοίτησης, η οποία δεν μπορεί να είναι άλλη από αυτήν που αναγράφεται στην αίτηση.

Σε όλα τα στάδια της διαδικασίας λαμβάνεται ιδιαίτερη μέριμνα για την προστασία των ευαίσθητων δεδομένων προσωπικού χαρακτήρα τα οποία ενδεχομένως διακινούνται και τυγχάνουν επεξεργασίας.

Μετά τη λήψη της απόφασης της ΣΣΨΤ, η Γραμματεία δύναται να εκδίδει σχετική βεβαίωση διακοπής φοίτησης. Ταυτόχρονα, ο/η αιτών/ούσα υποχρεούται: α) να επιστρέψει στη Γραμματεία του Τμήματος την Ακαδημαϊκη του/της Ταυτότητα, β) να υποβάλει σχετικές βεβαιώσεις από τις οποίες να προκύπτει ότι δεν

υπέχει οποιαδήποτε υποχρέωση προς τη Βιβλιοθήκη & Κέντρο Πληροφόρησης και προς το Γραφείο Φοιτητικής Μέριμνας του Χαροκοπείου Πανεπιστημίου.

Σε περίπτωση κατά την οποία έχει χορηγηθεί στον/στην αιτούντα/ούσα Βεβαίωση Σπουδών για την περίοδο για την οποία ζητείται η διακοπή φοίτησης, ο/η αιτών/ούσα υποχρεούται στην επιστροφή της σχετικής βεβαίωσης στη Γραμματεία του Τμήματος και στην υποβολή υπεύθυνης δήλωσης σύμφωνα με την οποία δηλώνει ότι αυτή δεν έχει υποβληθεί σε τρίτο φορέα ή οργανισμό. Στην αντίθετη περίπτωση κατά την οποία η ως άνω βεβαίωση έχει υποβληθεί, υποχρεούται στην ανάκλησή της και στην υποβολή σχετικής προς τούτο υπεύθυνης δήλωσης.

Η διακοπή φοίτησης του/της φοιτητή/τριας αίρεται αυτοδικαίως με τη λήξη του χρονικού διαστήματος διακοπής φοίτησης. Ο/Η φοιτητής/τρια δύναται να επανέλθει σε καθεστώς φοίτησης πριν από την παρέλευση του χρονικού διαστήματος για το οποίο είχε αιτηθεί, με αίτηση που υποβάλλεται στη Γραμματεία του Τμήματος, οποτεδήποτε κατά τη διάρκεια του ακαδημαϊκού έτους. Στην περίπτωση αυτή, η επάνοδος σε καθεστώς φοίτησης επέρχεται με την έναρξη του αμέσως επόμενου ακαδημαϊκού εξαμήνου. Για την επάνοδο στο καθεστώς φοίτησης, εκδίδεται διαπιστωτική πράξη της ΣΣΨΤ, η οποία διαβιβάζεται στη Γραμματεία του Τμήματος.

Μετά τη λήξη του χρονικού διαστήματος της διακοπής της φοίτησης, ο/η φοιτητής/τρια επανέρχεται σε καθεστώς κανονικής φοίτησης, με όλα τα δικαιώματα και τις υποχρεώσεις που κατείχε πριν από τη διακοπή της φοίτησης και την αναστολή της φοιτητικής του/της ιδιότητας.

# Άρθρο 24: Μερική Φοίτηση

Κατά τη φοίτηση υπό καθεστώς Μερικής Φοίτησης, κάθε εξάμηνο προσμετράται ως μισό ακαδημαϊκό εξάμηνο και οι φοιτητές/τριες δεν μπορούν να δηλώνουν προς παρακολούθηση και να εξετάζονται σε αριθμό μαθημάτων μεγαλύτερο από το ήμισυ των μαθημάτων του εξαμήνου τα οποία προβλέπονται στο πρόγραμμα σπουδών του Τμήματός τους, εφαρμοζόμενης, της ανώτατης διάρκειας φοίτησης του άρθρου 20 του παρόντος.

Δικαίωμα ένταξης σε καθεστώς μερικής φοίτησης έχουν:

- α) οι φοιτητές/τριες που αποδεδειγμένα εργάζονται τουλάχιστον είκοσι (20) ώρες την εβδομάδα,
- β) οι φοιτητές/τριες με αναπηρία και ειδικές εκπαιδευτικές ανάγκες,
- γ) οι φοιτητές/τριες που είναι παράλληλα αθλητές/τριες και κατά τη διάρκεια των σπουδών τους ανήκουν σε αθλητικά σωματεία εγγεγραμμένα στο ηλεκτρονικό μητρώο αθλητικών σωματείων του άρθρου 142 του ν. 4714/2020 (Α’ 148), που τηρείται στη Γενική Γραμματεία Αθλητισμού (Γ.Γ.Α.) υπό τις ακόλουθες προϋποθέσεις:

1. i. για όσα έτη καταλαμβάνουν διάκριση 1ης έως και 8ης θέσης σε πανελλήνια πρωταθλήματα ατομικών αθλημάτων με συμμετοχή τουλάχιστον δώδεκα (12) αθλητών/τριών και οκτώ (8) σωματείων ή αγωνίζονται σε ομάδες των δύο (2) ανώτερων κατηγοριών σε ομαδικά αθλήματα ή συμμετέχουν ως μέλη εθνικών ομάδων σε πανευρωπαϊκά πρωταθλήματα, παγκόσμια πρωταθλήματα ή άλλες διεθνείς διοργανώσεις υπό την Ελληνική Ολυμπιακή Επιτροπή, ή
2. ii. συμμετέχουν έστω άπαξ, κατά τη διάρκεια της φοίτησής τους στο πρόγραμμα σπουδών για το οποίο αιτούνται την υπαγωγή τους σε καθεστώς μερικής φοίτησης, σε ολυμπιακούς, παραολυμπιακούς αγώνες και ολυμπιακούς αγώνες κωφών.

Οι αιτήσεις των φοιτητών/τριών για ένταξη σε καθεστώς μερικής φοίτησης υποβάλλονται με κάθε νόμιμο τρόπο στη Γραμματεία του Τμήματος, κατά την έναρξη του ακαδημαϊκού έτους, εντός της προθεσμίας εγγραφών/ανανέωσης εγγραφών. Ταυτόχρονα με την αίτηση, κατατίθενται έγγραφα που αποδεικνύουν τη συνδρομή των προϋποθέσεων για ένταξη σε καθεστώς μερικής φοίτησης.

Τα απαραίτητα Δικαιολογητικά είναι, κατά περίπτωση:

1. Φοιτητές/τριες που εργάζονται τουλάχιστον είκοσι (20) ώρες την εβδομάδα οφείλουν να προσκομίσουν τη σχετική σύμβαση εργασίας ή βεβαίωση εργοδότη/τριας καθώς και ένσημα, για ασφαλισμένους/-ες στον ιδιωτικό τομέα.
2. Φοιτητές/τριες με αναπηρία και ειδικές εκπαιδευτικές ανάγκες οφείλουν να προσκομίσουν βεβαίωση διαπίστωσης της αναπηρίας από Κέντρα Πιστοποίησης Αναπηρίας (ΚΕΠΑ) ή από Επταμελή Υγειονομική Επιτροπή δημόσιου νοσοκομείου. Φοιτητές/τριες που έχουν εγγραφεί με την ειδική κατηγορία των φοιτητών/τριών με αναπηρία, δεν απαιτείται να προσκομίσουν επιπλέον δικαιολογητικά από αυτά που είχαν αρχικά προσκομίσει για την εγγραφή τους.
3. Φοιτητές/τριες αθλητές/τριες, οφείλουν να προσκομίσουν βεβαίωση από τη Γενική Γραμματεία Αθλητισμού, ή την Ολυμπιακή Επιτροπή, κατά περίπτωση, στην οποία θα πιστοποιείται ο λόγος για τον οποίο ζητείται η ένταξη σε καθεστώς μερικής φοίτησης.

Η αρμόδια υπηρεσία του Ιδρύματος δύναται να ζητήσει συμπληρωματικά κάθε άλλο δικαιολογητικό το οποίο κρίνει απαραίτητο για την εξέταση της αίτησης.

Η απόφαση ένταξης φοιτητή/τριας σε καθεστώς μερικής φοίτησης, θα πρέπει να αφορά ολόκληρο το ακαδημαϊκό έτος. Οι φοιτητές/τριες δύνανται να παραμένουν σε καθεστώς μερικής φοίτησης για χρονικό διάστημα όχι μικρότερο των δύο (2) ακαδημαϊκών ετών.

Η Απόφαση έγκρισης ή απόρριψης του αιτήματος για ένταξη σε καθεστώς Μερικής Φοίτησης λαμβάνεται από τη ΣΣΨΤ, με συνημμένη σε αυτή την υποβληθείσα αίτηση και τα προβλεπόμενα δικαιολογητικά.

Η ένταξη των φοιτητών/τριών σε καθεστώς μερικής φοίτησης διακόπτεται:

1. αυτοδικαίως, εάν δεν υποβληθούν τα απαραίτητα δικαιολογητικά στις περιόδους και στις περιπτώσεις που απαιτούνται,
2. κατόπιν αίτησης του/της φοιτητή/τριας, η οποία μπορεί να υποβάλλεται οποτεδήποτε εντός του ακαδημαϊκού έτους.

Και στις δύο περιπτώσεις, εκδίδεται διαπιστωτική πράξη από τη ΣΣΨΤ, η οποία διαβιβάζεται στη Γραμματεία του Τμήματος, δυνάμει της οποίας ο/η φοιτητής/τρια επανέρχεται σε καθεστώς πλήρους φοίτησης με την έναρξη του αμέσως επόμενου ακαδημαϊκού εξαμήνου και υπό την προϋπόθεση ότι έχουν πραγματοποιηθεί τουλάχιστον δύο (2) ακαδημαϊκά έτη σε καθεστώς μερικής φοίτησης.

# Άρθρο 25: Περιεχόμενο Προγράμματος Προπτυχιακών Σπουδών

Το Πρόγραμμα Προπτυχιακών Σπουδών του Τμήματος περιέχει:

1. τους τίτλους των υποχρεωτικών μαθημάτων, των κατ’ επιλογή υποχρεωτικών και των προαιρετικών μαθημάτων,
2. το περιεχόμενό τους,
3. τις εβδομαδιαίες ώρες διδασκαλίας τους, στις οποίες περιλαμβάνεται το κάθε μορφής επιτελούμενο διδακτικό έργο,
4. τη χρονική αλληλουχία ή αλληλεξάρτηση των μαθημάτων,
5. τα επιδιωκόμενα μαθησιακά αποτελέσματα και τα προσόντα που αποκτώνται από το σύνολο του προγράμματος σπουδών, καθώς και από κάθε επί μέρους μάθημα ή εκπαιδευτική δραστηριότητα ή πρακτική άσκηση που περιλαμβάνεται σε αυτό, τις πιστωτικές μονάδες και το επίπεδο των αποκτώμενων προσόντων σε αντιστοιχία με το Εθνικό Πλαίσιο Προσόντων και το Ευρωπαϊκό Πλαίσιο Προσόντων
6. τα προσόντα και τις ειδικότητες του εκπαιδευτικού προσωπικού που απαιτούνται για την εφαρμογή του.

Τα μαθήματα που διδάσκονται σύμφωνα με το πρόγραμμα σπουδών, εντάσσονται στην πλατφόρμα ηλεκτρονικής μάθησης του Πανεπιστημίου. Με ευθύνη των διδασκόντων/ουσών, στην ηλεκτρονική τάξη (eclass) κάθε μαθήματος αναρτώνται η περιγραφή σύμφωνα με το Ευρωπαϊκό Σύστημα Μεταφοράς και Συσσώρευσης Πιστωτικών Μονάδων (European Credit Transfer and Accumulation System, ECTS), η διαδικασία εξέτασης του μαθήματος και όλο το υλικό των διαλέξεων, καθώς και υποστηρικτικό υλικό και οδηγίες για την υποβολή τυχόν εργασιών. Οι φοιτητές/τριες μπορούν να επικοινωνούν ηλεκτρονικά με τους/τις διδάσκοντες/ουσες για ζητήματα που σχετίζονται με το μάθημα μέσω της πλατφόρμας ηλεκτρονικής μάθησης.

Ο ελάχιστος αριθμός πιστωτικών μονάδων ECTS για την ολοκλήρωση του προγράμματος είναι 240 πιστωτικές μονάδες. Η διάρθρωση των προγραμμάτων σπουδών πρώτου κύκλου πραγματοποιείται με τέτοιο τρόπο ώστε να περιλαμβάνει εκπαιδευτικές δραστηριότητες που αντιστοιχούν σε εξήντα (60) πιστωτικές μονάδες ανά ακαδημαϊκό έτος.

Τα μαθήματα του προγράμματος σπουδών και η περιγραφή τους είναι δημοσιευμένα στον ιστότοπο του Τμήματος στην ελληνική και αγγλική γλώσσα.

# Άρθρο 26: Οδηγός Περιγραφής Μαθημάτων

Στον δικτυακό τόπο του Τμήματος υπάρχει αναλυτικός οδηγός περιγραφής των μαθημάτων του ΠΠΣ ο οποίος συντηρείται από τους διδάσκοντες/ουσες του εκάστοτε μαθήματος που αναφέρει μεταξύ άλλων:

- τις αυτοτελείς διδακτικές δραστηριότητες (π.χ. Διαλέξεις, Εργαστηριακές Ασκήσεις),
- τον τύπο του μαθήματος (π.χ. Υπόβαθρου, Επιστημονικής Περιοχής κτλ)
- τα προαπαιτούμενα μαθήματα
- την γλώσσα διδασκαλίας
- το κατά πόσο το μάθημα προσφέρεται σε φοιτητές ERASMUS
- τα μαθησιακά αποτελέσματα
- τις γενικές ικανότητες που θα αποκτά ο φοιτητής με την επιτυχή παρακολούθηση του μαθήματος
- το περιεχόμενο του μαθήματος
- τον τρόπο παράδοσης
- τον φόρτο εργασίας ανά διδακτική δραστηριότητα
- τον τρόπο αξιολόγησης των φοιτητών
- τις εβδομαδιαίες ώρες διδασκαλίας
- τις πιστωτικές μονάδες ECTS
- την συνιστώμενη βιβλιογραφία

Η ανωτέρω περιγραφή του εκάστοτε μαθήματος ανανεώνεται με ευθύνη του αντίστοιχου διδάσκοντα/ουσας και εγκρίνεται από τη ΣΣΨΤ. Ο Κοσμήτορας της Σχολής δύναται να ζητήσει επιπρόσθετες πληροφορίες για το κάθε μάθημα από τον αντίστοιχο διδάσκοντα όπως οι απαραίτητες μαθηματικές γνώσεις που απαιτούνται καθώς και το υλικό/λογισμικό που απαιτείται για την εργαστηριακή διδασκαλία του μαθήματος.

Η συμπλήρωση των οδηγών περιγραφής των μαθημάτων μπορεί να λάβει χώρα ηλεκτρονικά με τρόπο που καθορίζεται από τον/την Κοσμήτορα της Σχολής.

# Άρθρο 27: Παιδαγωγικές Μέθοδοι

Οι παιδαγωγικές μέθοδοι που εφαρμόζονται στο ΠΠΣ εντάσσονται στις εξής κατηγορίες:

- Διαλέξεις θεωρίας, όπου ο/η διδάσκων/ουσα παρουσιάζει τις βασικές έννοιες και τα μεθοδολογικά εργαλεία του αντικειμένου του μαθήματος,
- Εργαστηριακές ασκήσεις, όπου ο/η διδάσκων/ουσα αναδεικνύει τα κύρια πρακτικά θέματα του αντικειμένου σε περιβάλλον εργαστηρίου. Ανάλογα με την φύση των μαθημάτων τα εργαστήρια μπορεί να είναι ελεύθερης ή υποχρεωτικής παρακολούθησης.
- Εργασίες όπου οι φοιτητές/τριες αναλαμβάνουν να μελετήσουν μία πτυχή του ερευνητική περιοχή του αντικειμένου του μαθήματος, να αναπτύξουν μία μεθοδολογία ή να αναπτύξουν ένα σύστημα.

# Άρθρο 28: Σύμβουλος Καθηγητής/τρια

Ο θεσμός του/της Συμβούλου Καθηγητή/τριας καθοδηγεί και υποστηρίζει τους/τις φοιτητές/τριες στα προγράμματα σπουδών τους. Ο Κανονισμός του/της Συμβούλου Καθηγητή/τριας του Τμήματος καθορίζει την λειτουργία του θεσμού και είναι δημοσιευμένος στην ιστοσελίδα του Τμήματος.

# Άρθρο 29: Αλλοδαποί/ές και φιλοξενούμενοι/ες φοιτητές/τριες

Με κοινή απόφαση των Υπουργών Οικονομικών, Παιδείας, Θρησκευμάτων και Αθλητισμού και Εργασίας και Κοινωνικής Ασφάλισης, που δημοσιεύεται στην Εφημερίδα της Κυβερνήσεως, ορίζεται η οικονομική συμμετοχή και το ύψος αυτής για τη φοίτηση στα κανονικά εξάμηνα σπουδών των αλλοδαπών φοιτητών/τριών που προέρχονται από χώρες εκτός Ευρωπαϊκής Ένωσης και δεν έχουν εισαχθεί με το εκάστοτε ισχύον σύστημα εισαγωγικών εξετάσεων στην Ελλάδα.

Φοιτητές/τριες, οι οποίοι προέρχονται από άλλα ΑΕΙ της ημεδαπής ή ομοταγή Ιδρύματα της αλλοδαπής, στο πλαίσιο εκπαιδευτικών ή ερευνητικών προγραμμάτων συνεργασίας, εγγράφονται ως φιλοξενούμενοι/-ες φοιτητές/τριες στο Πανεπιστήμιο.

Οι φιλοξενούμενοι/ες φοιτητές/-τριες έχουν τα ίδια δικαιώματα και υποχρεώσεις που έχουν οι φοιτητές/τριες του Πανεπιστημίου για όσο χρόνο διαρκεί η φοίτησή τους στο Πανεπιστήμιο, σύμφωνα με το εγκεκριμένο πρόγραμμα συνεργασίας.

Οι φιλοξενούμενοι/ες φοιτητές/τριες δεν έχουν δικαίωμα κατάταξης ή απόκτησης τίτλου σπουδών στο Πανεπιστήμιο, εκτός αν το πρόγραμμα συνεργασίας, στο πλαίσιο του οποίου κινούνται, προβλέπει τη δυνατότητα χορήγησης κοινού τίτλου σπουδών από τα συνεργαζόμενα ΑΕΙ.

# Άρθρο 30: Σπουδές σε άλλο Πανεπιστήμιο

Για τους/τις φοιτητές/τριες του Τμήματος που φιλοξενούνται σε Πανεπιστήμιο της ημεδαπής ή αλλοδαπής, οι πιστωτικές μονάδες, ο χρόνος φοίτησης, η επιτυχής παρακολούθηση των μαθημάτων και η βαθμολογία τους στο Πανεπιστήμιο υποδοχής της ημεδαπής ή αλλοδαπής λαμβάνονται υπόψη, μεταφέρονται και θεωρείται ότι πραγματοποιήθηκαν στο Τμήμα, εφόσον τα μαθήματα αυτά περιλαμβάνονται σε εγκεκριμένο πρόγραμμα διιδρυματικής συνεργασίας.

Το πρόγραμμα συνεργασίας ρυθμίζει τη διαδικασία αναγνώρισης πιστωτικών μονάδων. Η δυνατότητα προσωρινής φοίτησης σε άλλο Πανεπιστήμιο της ημεδαπής ή αλλοδαπής δεν μπορεί να υπερβαίνει το ένα (1) ακαδημαϊκό έτος.

# Άρθρο 31. Δικαιώματα των Φοιτητών/τριών

Οι προπτυχιακοί/ές φοιτητές/τριες αποτελούν μέλη της Πανεπιστημιακής Κοινότητας. Ο αλληλοσεβασμός στη σχέση μεταξύ διδάσκοντα/ουσας και διδασκόμενου/ης αποτελεί βασική προϋπόθεση επιτυχούς μαθησιακής, διδακτικής και ερευνητικής διαδικασίας.

Κυρίαρχο δικαίωμα των φοιτητών/τριών είναι το δικαίωμα στη μάθηση.

Οι φοιτητές/τριες του Τμήματος, έχουν τα ακόλουθα δικαιώματα:

1. Να ενημερώνονται εγκαίρως και επαρκώς για όλα τα θέματα της ακαδημαϊκής ζωής που τους/τις αφορούν.
2. Να εκφράζουν ελεύθερα τις απόψεις τους για εκπαιδευτικά και άλλα θέματα, στο πλαίσιο της ακαδημαϊκής ελευθερίας και με σεβασμό στον ΚΔΚΠ του Τμήματος και του Ιδρύματος.
3. Να αξιολογούν το εκπαιδευτικό έργο, την ποιότητα και την αποτελεσματικότητα των διοικητικών υπηρεσιών και τις ενέργειες της διοίκησης του Ιδρύματος, όπως ο νόμος ορίζει.
4. Να εξυπηρετούνται από τις διοικητικές υπηρεσίες του Ιδρύματος εγκαίρως και αποτελεσματικά.
5. Να κάνουν χρήση των εγκαταστάσεων και των υποδομών του Ιδρύματος, σύμφωνα με τους κανονισμούς του Ιδρύματος.
6. Να απολαμβάνουν τις κοινωνικές και άλλες παροχές που απορρέουν από την ιδιότητα του/της φοιτητή/τριας του Χαροκοπείου Πανεπιστημίου.
7. Να υποβάλλουν αναφορές και αιτήματα στα αρμόδια όργανα του Ιδρύματος σχετικά με θέματα που τους αφορούν άμεσα, όπως αναβαθμολόγηση/επανεξέταση μαθήματος και αναθεώρηση αποφάσεων που αφορούν σε πειθαρχικά θέματα και θέματα που αφορούν στην φοιτητική κοινότητα στην οποία ανήκουν.
8. Να εκπροσωπούνται στα συλλογικά όργανα και τις επιτροπές του Ιδρύματος, όπως προβλέπεται από το εκάστοτε ισχύον νομοθετικό πλαίσιο, τον Οργανισμό, τον Εσωτερικό Κανονισμό και τις αποφάσεις του Ιδρύματος και να συμμετέχουν ενεργά σε όλες τις δραστηριότητες της ακαδημαϊκής κοινότητας.
9. Να συμμετέχουν σε φοιτητικούς συλλόγους ή σε άλλες οργανώσεις και ομίλους που δραστηριοποιούνται ή λειτουργούν στο πλαίσιο του Ιδρύματος, τηρώντας τους κανονισμούς του Ιδρύματος.
10. Οι φοιτητές/τριες δικαιούνται να συμμετέχουν σε αμειβόμενες δραστηριότητες του Ιδρύματος.

# Άρθρο 32. Υποχρεώσεις των Φοιτητών/τριών

Οι φοιτητές/-τριες του Τμήματος έχουν τις ακόλουθες υποχρεώσεις:

1. Να ενημερώνονται για τον Οργανισμό, τον Εσωτερικό Κανονισμό, τον ΚΔΚΠ του Τμήματος και του Ιδρύματος, τους επιμέρους κανονισμούς λειτουργίας και τις αποφάσεις του Ιδρύματος που τους/τις αφορούν και να τους εφαρμόζουν με συνέπεια και υπευθυνότητα.
2. Να ενημερώνονται για το πρόγραμμα σπουδών που ακολουθούν και το ακαδημαϊκό ημερολόγιο.
3. Να συμβάλλουν στην καλή φήμη του Ιδρύματος με τις ακαδημαϊκές, πολιτιστικές και συλλογικές δραστηριότητές τους.
4. Να σέβονται και να προστατεύουν τις εγκαταστάσεις και τις υποδομές του Ιδρύματος και να μεριμνούν για τη διασφάλιση της καθαριότητας των χώρων του.
5. Να ελέγχουν σε τακτά χρονικά διαστήματα το ιδρυματικό ηλεκτρονικό τους ταχυδρομείο ώστε να λαμβάνουν τις ανακοινώσεις που αφορούν ακαδημαϊκά ή άλλα θέματα καθώς και έκτακτες ανακοινώσεις που αφορούν το πρόγραμμα σπουδών.

στ) Να χρησιμοποιούν τις υποδομές του τμήματος και του ιδρύματος σύμφωνα με τα όσα ορίζονται στο άρθρο 16 του παρόντος κανονισμού, τον ΚΔΚΠ, τον ΚΣΧΠ και την κείμενη νομοθεσία.

η) Να κάνουν ορθή χρήση των ηλεκτρονικών υπηρεσιών που παρέχονται από το Ίδρυμα και το Τμήμα σύμφωνα με τα όσα ορίζονται στο άρθρο 12 του παρόντος κανονισμού, τον ΚΔΚΠ, τον ΚΣΧΠ και την κείμενη νομοθεσία.

# Άρθρο 33: Κανονισμός Διαχείρισης Παραπόνων

Ο Κανονισμός Διαχείρισης Παραπόνων ο οποίος είναι δημοσιευμένος στην ιστοσελίδα του Τμήματος περιγράφει την διαδικασία με την οποία οι φοιτητές/τριες μπορούν να υποβάλλουν αιτήματα παραπόνων και τον τρόπο με τον οποίο το Τμήμα διαχειρίζεται τα αιτήματα αυτά.

# Άρθρο 34: Υποχρεώσεις Διδασκόντων

Κάθε διδάσκων/ουσα στο ΠΠΣ έχει την υποχρέωση:

1. να κατανοεί τη βασική αρχή ότι επίκεντρο του προπτυχιακού προγράμματος είναι η υπό διαμόρφωση προσωπικότητα του/της υποψηφίου/ας επιστήμονα και ο σεβασμός του/της χωρίς όρους και διακρίσεις.
2. να προασπίζει την αξία και το κύρος της επιστημονικής και ερευνητικής διαδικασίας, οριοθετώντας με σαφήνεια κάθε φορά την ενδεδειγμένη πορεία κατάκτησης της επιστημονικής γνώσης.
3. να προεκτείνει διαρκώς τους γνωστικούς του/της ορίζοντες και να ενημερώνεται συχνά για θέματα που άπτονται του επιστημονικού του/της πεδίου, προκειμένου να είναι σε θέση να προσφέρει σύνθετη, διεπιστημονική και σύγχρονη γνώση.
4. να είναι προσιτός/ή και συνεργάσιμος/η με τους/τις προπτυχιακούς/ές φοιτητές/τριες και να προσφέρει χωρίς διακρίσεις τις γνώσεις και τις εμπειρίες του/της.
5. να παρουσιάζει σαφές σχέδιο μαθήματος με οδηγίες, βιβλιογραφία και εμπλουτισμένο θεματολόγιο σύμφωνα με τη διεθνή πρακτική, ώστε η διδακτέα ύλη να καλύπτει επαρκώς τις επιστημονικές απαιτήσεις του αντικειμένου.
6. να ανακοινώνει τα αποτελέσματα εξετάσεων, εργασιών, εργαστηριακών ασκήσεων και άλλων αξιολογήσεων εντός ημερών από την ημέρα διεξαγωγής τους και να επιτρέπει την πρόσβαση των φοιτητών/τριών στα γραπτά τους μετά τη διόρθωση. Η ανακοίνωση των αποτελεσμάτων θα πρέπει να λαμβάνει χώρα μέσω του συστήματος ηλεκτρονικής τάξης (e-class). Ο/η διδάσκων/ουσα καταθέτει ηλεκτρονικά στο πληροφοριακό σύστημα της Γραμματείας την κατάσταση βαθμολογίας. Δεν επιτρέπεται η έντυπη κατάθεση του βαθμολογίου στην Γραμματεία παρά μόνο σε περίπτωση αστοχίας του πληροφοριακού συστήματος.
7. να έχει την τελική ευθύνη της επιλογής του θέματος έρευνας για κάθε έναν/μια από τους/τις υπό επίβλεψη προπτυχιακούς/ές φοιτητές/τριες και να εξαντλεί τις δυνατότητες επιτυχούς έκβασής της, ανεξάρτητα από τον υπόλοιπο φόρτο εργασίας.
8. να ενημερώνει έγκαιρα τον Κοσμήτορα της Σχολής σε περίπτωση που, για οποιονδήποτε λόγο αδυνατεί να συνεχίσει την επίβλεψη της ΠΕ ενός/μιας φοιτητή/τριας, ώστε η επίβλεψη να ανατίθεται σε άλλον/η διδάσκοντα/ουσα.
9. να αποδέχεται τις διαδικασίες αξιολόγησης του εκπαιδευτικού και ερευνητικού έργου που εισάγει το ΠΠΣ καθώς και την δημοσιοποίηση, στατιστική επεξεργασία των αποτελεσμάτων της αξιολόγησης στην ιστοσελίδα του τμήματος.

1. να διαθέτει χρόνο για τους/τις φοιτητές/τριες των οποίων έχει αναλάβει τον ρόλο του Συμβούλου Καθηγητή και σε περίπτωση που δεν μπορεί να αντιμετωπίσει το πρόβλημα να παραπέμπει στα αρμόδια όργανα.
2. να παρέχει στον/στην Κοσμήτορα της Σχολής, κατόπιν αιτήματος του τελευταίου, όλες τις απαραίτητες πληροφορίες σχετικά με το ερευνητικό του έργο συμπεριλαμβανομένου του βιογραφικού του σημειώματος (στα Ελληνικά και στα Αγγλικά), του καταλόγου των ερευνητικών του δημοσιεύσεων, των αναφορών στο ερευνητικό του έργο και εν γένει κάθε σχετική πληροφορία στην μορφή που απαιτείται (π.χ. φωτογραφία κτλ) ώστε να δημοσιευθεί στον δικτυακό ιστότοπο του προγράμματος και του Τμήματος.
3. Να συντηρεί την ιστοσελίδα του μαθήματος που έχει αναλάβει στο σύστημα ηλεκτρονικής τάξης (e-class).
4. Να παρέχει επικαιροποιημένες περιγραφές ECTS του μαθημάτων στα οποία έχει ανάθεση με τον τρόπο που καθορίζεται από τον/την Κοσμήτορα της Σχολής και την Γραμματεία του Τμήματος.
5. Να ενημερώνει ηλεκτρονικά άμεσα τους φοιτητές/τριες μέσω του συστήματος της ηλεκτρονικής τάξης (e-class) και την Γραμματεία του Τμήματος σε περίπτωση αναβολής των διαλέξεων και τον τόπο και χρόνο για την αναπλήρωση τους.
6. Σε περίπτωση όπου είναι μόνιμο μέλος του προσωπικού του Τμήματος ή έχει την πλήρη ανάθεση ενός μαθήματος του ΠΠΣ θα πρέπει να ανακοινώνει τουλάχιστον πέντε (5) θέματα πτυχιακών εργασιών σύμφωνα με τα όσα ορίζονται στον παρόντα κανονισμό.
7. Σε περίπτωση όπου κάποιο μάθημα αξιολογείται αποκλειστικά ή εν μέρει μέσω εργασιών, ο/η διδάσκων/ουσα πρέπει α) να ανακοινώνει τις εκφωνήσεις των εργασιών τουλάχιστον 3 εβδομάδες πριν την καταληκτική ημερομηνία παράδοσης και β) να ενημερώνει τους φοιτητές/τριες για τον χρονοπρογραμματισμό των εργασιών και τον τρόπο αξιολόγησης στην αρχή του εξαμήνου.
8. Ο χρονοπρογραμματισμός των εργασιών θα πρέπει να επικοινωνείται τόσο στην Γραμματεία όσο και στον Πρόεδρο του Τμήματος επίσης στην αρχή του εξαμήνου με τρόπο που καθορίζεται από την Γραμματεία. Σε περίπτωση όπου διαπιστωθεί υπερβολικός φόρτος λόγω παράδοσης εργασιών μία χρονική περίοδο, ο/η Κοσμήτορα της Σχολής δύναται να επεκτείνει τις προθεσμίες παράδοσης των εργασιών είτε μονομερώς είτε σε συνεργασία με τον/την διδάσκοντα/ουσα.
9. Ο/Η διδάσκων/ουσα οφείλει να ενημερώνει τους φοιτητές/τριες που παρακολουθούν τα μαθήματα στα οποία έχει ανάθεση για τον τρόπο με τον οποίο θα γίνεται η αξιολόγηση της επίδοσης τους και συγκεκριμένα την βαρύτητα των εργασιών (αν υπάρχουν), το είδος των θεμάτων της τελικής εξέτασης κτλ. Με ευθύνη του/της διδάσκοντα, η πληροφορία αυτή θα πρέπει να περιέχεται τόσο στις περιγραφές ECTS των μαθημάτων όσο και στην ιστοσελίδα του μαθήματος στην ηλεκτρονική τάξη (e-class).

# Άρθρο 35: Κώδικας Δεοντολογίας και Καλής Πρακτικής (ΚΔΚΠ)

Ο ΚΔΚΠ του Τμήματος ο οποίος είναι δημοσιευμένος στην ιστοσελίδα του, περιγράφει τους κανόνες που πρέπει να ακολουθούν τα μέλη της ακαδημαϊκής κοινότητας του Τμήματος συμπεριλαμβανομένων και των φοιτητών/τριών του.

# Άρθρο 36: Παραβάσεις Φοιτητών/τριών

Οι φοιτητές/τριες του ΠΠΣ εμπίπτουν στο πεδίο εφαρμογής της κείμενης νομοθεσίας και του ΚΣΧΠ. Πειθαρχικά παραπτώματα για τους/τις φοιτητές/τριες συνιστούν η παραβίαση των κείμενων διατάξεων της νομοθεσίας για τα ΑΕΙ, η παραβίαση του παρόντος Κανονισμού και των αποφάσεων των οργάνων του Πανεπιστημίου και η παραβίαση των κανόνων συμπεριφοράς που πρέπει να επιδεικνύουν τα μέλη της.

Κανονισμός Σπουδών Προπτυχιακού Προγράμματος

# ΚΕΦΑΛΑΙΟ 3: ΑΞΙΟΛΟΓΗΣΗ ΦΟΙΤΗΤΩΝ/ΤΡΙΩΝ

# Άρθρο 37: Εξεταστικές περίοδοι

Οι εξεταστικές περίοδοι είναι τρεις: του Ιανουαρίου - Φεβρουαρίου, του Ιουνίου και του Σεπτεμβρίου. Κατά τη διάρκεια αυτών δεν πραγματοποιείται διδασκαλία μαθημάτων.

Η εξεταστική περίοδος του Ιανουαρίου-Φεβρουαρίου αρχίζει εντός του δευτέρου δεκαπενθημέρου του Ιανουαρίου και διαρκεί τρεις (3) συνεχείς εβδομάδες. Η εξεταστική περίοδος του Ιουνίου αρχίζει εντός του πρώτου δεκαπενθημέρου του Ιουνίου και διαρκεί τρεις (3) συνεχείς εβδομάδες. Η εξεταστική περίοδος του Σεπτεμβρίου αρχίζει στις αρχές Σεπτεμβρίου και διαρκεί τέσσερις (4) συνεχείς εβδομάδες. Η ακριβής ημερομηνία έναρξης και λήξης κάθε εξεταστικής περιόδου ορίζεται με απόφαση της ΣΣΨΤ.

Στις περιπτώσεις που από το πρόγραμμα σπουδών προβλέπεται η εκπόνηση πτυχιακών εργασιών, η εξέταση αυτών πραγματοποιείται μετά τη λήξη της κάθε εξεταστικής περιόδου.

Κατά την εξεταστική περίοδο του Σεπτεμβρίου, οι φοιτητές/τριες δικαιούνται να εξεταστούν στα μαθήματα και του χειμερινού και του εαρινού εξαμήνου.

Οι επί πτυχίω φοιτητές/τριες, δηλαδή όσοι/ες περάτωσαν την κανονική διάρκεια φοίτησης των οκτώ (8) εξαμήνων, έχουν τη δυνατότητα υπό προϋποθέσεις που καθορίζονται από την ΣΣΨΤ να εξεταστούν στις εξεταστικές περιόδους του Ιανουαρίου – Φεβρουαρίου κάθε ακαδημαϊκού έτους σε όλα τα μαθήματα που οφείλουν, ανεξαρτήτως αν αυτά διδάσκονται σε χειμερινό ή εαρινό εξάμηνο, έπειτα από απόφαση της ΣΣΨΤ και εφόσον προβλέπεται από το νομοθετικό καθεστώς. Στην απόφαση της ΣΣΨΤ καθορίζονται τυχόν επιπλέον ακαδημαϊκά κριτήρια τα οποία πρέπει να πληρούν οι επί πτυχίω φοιτητές για να συμμετάσχουν στην διαδικασία.

# Άρθρο 38: Οργάνωση εξετάσεων

Ο/Η Κοσμήτορας της ΣΨΤ, συνεπικουρούμενος/η από τον/την προϊστάμενο/η της Γραμματείας του Τμήματος, μεριμνά έγκαιρα για τον ορισμό επιτηρητών/τριών, την καταλληλότητα των χώρων, τη διαθεσιμότητα των υλικών και μέσων και γενικότερα την εξασφάλιση των αναγκαίων συνθηκών για το αδιάβλητο των εξετάσεων. Ως επιτηρητές/τριες των εξετάσεων μπορεί να ορίζονται όλα τα μέλη ΔΕΠ, ΕΕΠ, ΕΔΙΠ, ΕΤΕΠ, του Πανεπιστημίου, υποψήφιοι διδάκτορες, καθώς και όποια άλλη κατηγορία διδακτικού προσωπικού σχετίζεται με το Πανεπιστήμιο.

Το ωρολόγιο πρόγραμμα των εξετάσεων συντάσσεται με ευθύνη του/της υπεύθυνου/ης ωρολογίου προγράμματος ή του Κοσμήτορα και ανακοινώνεται στους/στις φοιτητές/τριες από τη Γραμματεία του Τμήματος με κάθε πρόσφορο τρόπο τουλάχιστον τρεις (3) εβδομάδες πριν από την έναρξη των εξετάσεων.

# Κανονισμός Σπουδών Προπτυχιακού Προγράμματος

Το πρόγραμμα περιλαμβάνει την ημερομηνία και τις ώρες διεξαγωγής των εξετάσεων, καθώς και το χώρο διεξαγωγής τους.

Σε περίπτωση κωλύματος διεξαγωγής των εξετάσεων, για οποιονδήποτε λόγο (ενδεικτικά αναφέρονται, κώλυμα διδάσκοντος/ουσας, ακραία καιρικά φαινόμενα, απεργίες κ.ά.), ενημερώνεται ο/η Κοσμήτορας και η Γραμματεία του Τμήματος και προβλέπεται αναπλήρωση εντός της εξεταστικής περιόδου. Η ημερομηνία, η ώρα και ο χώρος της αναπλήρωσης κοινοποιείται στους/στις φοιτητές/τριες και στη Γραμματεία με ευθύνη των αρμοδίων οργάνων του Τμήματος ή του/της διδάσκοντα/ουσας.

Τα θέματα των εξετάσεων, σε κάθε μάθημα, ορίζονται από τον/την αντίστοιχο/η διδάσκοντα/ουσα. Σε περίπτωση απουσίας ή κωλύματος αυτού-ής, τα θέματα τίθενται από άλλο μέλος ΔΕΠ την επιλογή του οποίου αποφασίζει η ΣΣΨΤ μετά από εισήγηση του/της διδάσκοντα-ουσας. Οι εξετάσεις διενεργούνται γραπτώς ή προφορικώς κατά την κρίση του/της διδάσκοντα/ουσας.

Η διάρκεια επεξεργασίας των θεμάτων, κατά τη γραπτή εξέταση κάθε μαθήματος, σε καμιά περίπτωση δεν μπορεί να υπερβαίνει τις τρεις (3) ώρες. Οι εξετάσεις του μαθήματος διεξάγονται με την ευθύνη του/της διδάσκοντα/ουσας το μάθημα, ο/η οποίος/α κατ΄ελάχιστον παραμένει στο Πανεπιστήμιο καθ' όλην τη διάρκεια της διεξαγωγής τους.

Για την ανάπτυξη των θεμάτων, χορηγούνται στους/στις εξεταζόμενους/ες φοιτητές/τριες ειδικά σφραγισμένα από τον/την εξεταστήτρια του μαθήματος έντυπα (κόλλες, ερωτηματολόγια κλπ.) με ευθύνη των επιτηρητών/-τριών κάθε αίθουσας εξετάσεων.

Εντός δεκαπέντε (15) ημερών από τη διεξαγωγή των εξετάσεων ενός μαθήματος, ο/η αντίστοιχος/-η εξεταστής/-τρια ανακοινώνει την βαθμολογία κάθε φοιτητή/-τριας, στο eclass, καθώς και την ημέρα και ώρα που οι φοιτητές/-τριες μπορούν να δουν τα γραπτά τους. Οι φοιτητές/-τριες δικαιούνται να αιτηθούν αναβαθμολόγηση του γραπτού τους σύμφωνα με την διαδικασία που καθορίζει ο διδάσκων, εντός πέντε (5) ημερών από την ανακοίνωση των αποτελεσμάτων.

Εντός είκοσι (20) ημερών από τη διεξαγωγή των εξετάσεων του μαθήματος, ο/η διδάσκων/ουσα καταθέτει ηλεκτρονικά στο πληροφοριακό σύστημα της Γραμματείας την κατάσταση βαθμολογίας. Δεν επιτρέπεται η έντυπη κατάθεση του βαθμολογίου στην Γραμματεία παρά μόνο σε περίπτωση αστοχίας του πληροφοριακού συστήματος. Τα γραπτά δοκίμια φυλάσσονται με ευθύνη του/της διδάσκοντος/ουσας για ένα έτος, μετά την παρέλευση του οποίου καταστρέφονται.

Προς διευκόλυνση των εξεταστικών διαδικασιών ο/η εξεταστής/-τρια διατηρεί, σε ιδιαίτερο αρχείο, τα θέματα που θέτει σε κάθε εξεταστική περίοδο.

Αν φοιτητής/τρια αποτύχει τουλάχιστον τρεις (3) φορές σε εξετάσεις ενός οποιουδήποτε μαθήματος, δύναται να ζητήσει, με αίτησή του προς τον/την Κοσμήτορα, να αξιολογηθεί από τριμελή επιτροπή, η οποία αποτελείται από μέλη του διδακτικού προσωπικού του ίδιου ή άλλου Τμήματος του ΑΕΙ, με γνωστικό αντικείμενο ίδιο ή συναφές με αυτό του προς εξέταση μαθήματος, στην οποία δεν δύναται να συμμετέχει ο διδάσκων του μαθήματος. Σε περίπτωση μη σύγκλησης επιτροπής από κανένα από τα αρμόδια όργανα εντός εξήντα (60) ημερών από την υποβολή του αιτήματος, ο/η φοιτητής/τρια υποβάλλει την αίτησή του/της στο Υ.ΠΑΙ.Θ.Α., το οποίο ελέγχει τον/την Πρύτανη για τη μη υλοποίηση του αιτήματος. Η αξιολόγηση από την τριμελή επιτροπή πραγματοποιείται οποτεδήποτε εντός του ακαδημαϊκού έτους.

Σε περίπτωση αποτυχίας, ο/η φοιτητής/τρια συνεχίζει τη φοίτηση του/της και εξετάζεται στο μάθημα κανονικά (σύμφωνα με τη γενική περίπτωση) και αν αποτύχει πάλι τρεις (3) φορές, ακολουθείται ξανά η ίδια διαδικασία, εφόσον συνεχίζει να διατηρεί τη φοιτητική ιδιότητα. Σε περίπτωση αποτυχίας σε κατ’ επιλογή ή κατ' επιλογή υποχρεωτικό μάθημα, ο/η φοιτητής/τρια υποχρεούται ή να το επαναλάβει σε επόμενα εξάμηνα ή να το αντικαταστήσει με άλλο κατ' επιλογή μάθημα.

Εναλλακτικές μέθοδοι αξιολόγησης, όπως η διεξαγωγή γραπτών ή προφορικών εξετάσεων με τη χρήση ηλεκτρονικών μέσων για την αντιμετώπιση έκτακτων αναγκών ή συνθηκών που ανάγονται σε λόγους ανωτέρας βίας δύνανται να καθορίζονται με απόφαση Συγκλήτου, κατόπιν εισήγησης της ΣΣΨΤ.

# Άρθρο 39: Πρόγραμμα Εξετάσεων

Το πρόγραμμα των εξετάσεων καταρτίζεται από τον υπεύθυνο προγράμματος εξετάσεων, ο οποίος ορίζεται από την ΣΣΨΤ. Το πρόγραμμα εξετάσεων περιλαμβάνει για κάθε εξεταζόμενο μάθημα την ημέρα, ώρα και τόπο διεξαγωγής των εξετάσεων. Δημοσιεύεται με ευθύνη του υπευθύνου προγράμματος εξετάσεων στον ιστότοπο του Τμήματος και αποστέλλεται μέσω ηλεκτρονικού ταχυδρομείου από την Γραμματεία του Τμήματος στους φοιτητές του ΠΠΣ.

# Άρθρο 40: Περιθώρια Επιείκειας

Οι διδάσκοντες του ΠΠΣ οφείλουν να δείχνουν κατανόηση στα μαθησιακά προβλήματα των φοιτητών/τριών ιδιαίτερα όταν αυτά είναι και αποδεδειγμένα με γνωμάτευση ιατρού ή άλλου ειδικού επιστήμονα και λαμβάνουν όλα τα μέτρα που απαιτούνται από την κείμενη νομοθεσία για την ίση και αξιοκρατική αντιμετώπιση όλων των περιπτώσεων. Σε οριζόντιο επίπεδο ορίζονται συγκεκριμένα όρια επιείκειας:

- Οι βαθμοί των εξετάσεων και των πτυχιακών στρογγυλοποιούνται στον πλησιέστερο ακέραιο αριθμό.
- Επιτρέπεται η αναβαθμολόγηση των γραπτών, εργασίας, εργαστηριακής αναφοράς, της πτυχιακής εργασίας σύμφωνα με τον τρόπο που περιγράφεται στον παρόντα κανονισμό (Άρθρο 41).
- Σε μαθήματα που έχουν υποχρεωτικό εργαστήριο, ο αριθμός των απουσιών που μπορεί να πραγματοποιήσει κάθε φοιτητής/τρια ανακοινώνεται από τον/την διδάσκοντα/ουσα στον σχετικό ιστότοπο του μαθήματος. Σε κάθε περίπτωση δεν μπορεί να ξεπερνά το 20% των εργαστηριακών διαλέξεων. Σε περίπτωση υπέρβασης των απουσιών, ο φοιτητής δεν μπορεί να εξεταστεί στο εργαστηριακό μέρος του μαθήματος.

# Άρθρο 41: Αναβαθμολόγηση

Οι φοιτητές/τριες του ΠΠΣ έχουν δικαίωμα να δουν το γραπτό εξέτασης τους αποκλειστικά εντός πέντε (5) ημερών από την ανακοίνωση των αποτελεσμάτων, και προκειμένου να τύχει δυνητικά αναβαθμολόγησης από τον εξεταστή πριν την καταχώρηση της βαθμολογίας στο πληροφοριακό σύστημα.

# Άρθρο 42: Ενδιάμεσες Εξετάσεις (Πρόοδοι)

Στις περιπτώσεις μαθημάτων υποδομής που δεν έχουν εργαστηριακό περιεχόμενο, οι διδάσκοντες μπορούν να εισάγουν ενδιάμεσες εξετάσεις (πρόοδοι) με στόχο να ωθήσουν τους φοιτητές/-τριες να χρονοπρογραμματίσουν καλύτερα τη μελέτη τους. Παράλληλα, να βοηθήσουν τους φοιτητές/τριες να διαπιστώσουν εγκαίρως τις αδυναμίες και δυσκολίες που αντιμετωπίζουν στην κατανόηση επιμέρους αντικειμένων και να εστιάσουν ανάλογα. Ο χρονισμός και η συμμετοχή των βαθμών των προόδων στον υπολογισμό του τελικού βαθμού του μαθήματος θα πρέπει να ανακοινώνεται στους φοιτητές/τριες που έχουν δηλώσει το κάθε μάθημα την πρώτη εβδομάδα των μαθημάτων.

# Άρθρο 43: Εργασίες

Στο πλαίσιο των μαθημάτων οι διδάσκοντες/ουσες μπορούν να αναθέτουν στους φοιτητές/τριες την εκπόνηση υποχρεωτικών ή προαιρετικών εργασιών σχετικών με το περιεχόμενο του εκάστοτε μαθήματος. Ο χρονισμός, οι χρόνοι παράδοσης και το πλήθος των εργασιών θα πρέπει να ανακοινώνεται στους φοιτητές/-τριες που έχουν δηλώσει τα μαθήματα την πρώτη εβδομάδα των μαθημάτων.

παράδοσης των εργασιών δεν μπορούν να συμπίπτουν με τις ημερομηνίες διεξαγωγής της εξεταστικής περιόδου. Οι εργασίες μπορούν να είναι ατομικές ή ομαδικές.

Σχετικά με τον χρονοπρογραμματισμό των εργασιών ισχύουν τα όσα αναφέρονται στο Άρθρο 34 του παρόντος κανονισμού.

Κατά την διόρθωση των εργασιών, οι διδάσκοντες/ουσες θα πρέπει να λαμβάνουν υπόψη τους την πρωτοτυπία της εργασίας και να μεριμνούν ώστε να γίνονται αντιληπτά φαινόμενα λογοκλοπής, ή αντιγραφής από κάποια άλλη πηγή. Οι διδάσκοντες/ουσες μπορούν να ορίζουν ημερομηνίες κατά τις οποίες οι φοιτητές/τριες εξετάζονται προφορικά στο αντικείμενο της εργασίας τους.

Ανάλογα με την φύση του μαθήματος, ο/η εκάστοτε διδάσκων/ουσα μπορεί να αναθέτει απαλλακτικές εργασίες στο σύνολο των φοιτητών/τριών που έχουν δηλώσει στο μάθημα. Στην περίπτωση αυτή δεν διενεργούνται εξετάσεις στο τέλος του εξαμήνου. Στην περίπτωση όπου προσφέρονται απαλλακτικές εργασίες στη διάρκεια του εξαμήνου, ο/η διδάσκων-ουσα θα πρέπει να μεριμνήσει έτσι ώστε είτε το μάθημα να εξεταστεί με γραπτές εξετάσεις στην εξεταστική του Σεπτεμβρίου είτε να δοθεί νέα απαλλακτική εργασία.

Σε περίπτωση όπου οι εργασίες ενός μαθήματος είναι υποχρεωτικές και ο τελικός βαθμός προκύπτει ως σταθμισμένος μέσος όρος από τους βαθμούς εργασιών και της τελικής εξέτασης στο τέλος του εξαμήνου, ο διδάσκων έχει την διακριτική ευχέρεια να αναθέσει εργασία και ενόψει της εξεταστικής του Σεπτεμβρίου. Σε περίπτωση μη ανάθεσης εργασίας, για κάθε φοιτητή ισχύει ο βαθμός που έλαβε στην εργασία κατά την διάρκεια του εξαμήνου. Σε κάθε περίπτωση η διαδικασία αξιολόγησης και ανάθεσης εργασιών ανακοινώνεται από τον διδάσκοντα/ουσα στις αρχές του εξαμήνου.

# Άρθρο 44: Αναγνώριση μαθημάτων

Οι φοιτητές/-τριες οι οποίοι εισάγονται στο Τμήμα έχουν την δυνατότητα να αναγνωρίσουν μαθήματα τα οποία έχουν διδαχθεί και εξεταστεί επιτυχώς σε έτερο ίδρυμα της τριτοβάθμιας εκπαίδευσης. Η αναγνώριση των μαθημάτων πραγματοποιείται με απόφαση της ΣΣΨΤ και οι φοιτητές/τριες απαλλάσσονται από την εξέταση των μαθημάτων ή των ασκήσεων του προγράμματος σπουδών του Τμήματος που διδάχτηκαν στο Τμήμα προέλευσης. Η αναγνώριση των μαθημάτων από την ΣΣΨΤ γίνεται κατόπιν αίτησης του ενδιαφερομένου που κατατίθεται στην Γραμματεία και μετά από εισήγηση του διδάσκοντα ή των διδασκόντων στους οποίους έχει ανατεθεί το αντίστοιχο μάθημα.

# Άρθρο 45: Βαθμολογία

Η συνολική επίδοση του/της φοιτητή/τριας σε μάθημα, πρακτική άσκηση και πτυχιακή εργασία βαθμολογείται σε ακέραια μονάδα και η βαθμολογική κλίμακα στη συνολική επίδοση του/της φοιτητή/τριας ορίζεται από το μηδέν (0) έως το δέκα (10). Ενδιάμεσες εξετάσεις, πρόοδοι, εργασίες ή ασκήσεις δύνανται να βαθμολογούνται σε μη ακέραιη μονάδα, κατά την κρίση του/της διδάσκοντα/ουσας. Κατώτατος προβιβάσιμος βαθμός ορίζεται το πέντε (5).

# ΚΕΦΑΛΑΙΟ 4: ΠΤΥΧΙΑΚΗ ΕΡΓΑΣΙΑ (ΠΕ)

# Άρθρο 46: Γενικό Πλαίσιο και Σκοπός

Κάθε φοιτητής/-τρια του ΠΠΣ, προκειμένου να ολοκληρώσει τις σπουδές του, είναι υποχρεωμένος/η να εκπονήσει Πτυχιακή Εργασία. Η ΠΕ έχει μέγιστη διάρκεια 2 ακαδημαϊκά εξάμηνα, αντιστοιχεί σε δύο

# Κανονισμός Σπουδών Προπτυχιακού Προγράμματος

Υποχρεωτικά μαθήματα Πτυχιακή Ι και Πτυχιακή ΙΙ στο 7ο και 8ο εξάμηνο αντίστοιχα και ισοδυναμεί με 20 μονάδες ECTS, 5 και 15 ECTS αντίστοιχα. Τα θέματα των Πτυχιακών Εργασιών εμπίπτουν σε περιοχές που είναι συναφείς με τα γνωστικά αντικείμενα που θεραπεύει το Τμήμα Πληροφορικής και Τηλεματικής και ειδικότερα στους τομείς ερευνητικής δραστηριότητας του Τμήματος. Η Πτυχιακή Εργασία εκπονείται ατομικά από κάθε φοιτητή/τρια, κατατίθεται και βαθμολογείται το νωρίτερο στο όγδοο εξάμηνο.

Σκοπός της Πτυχιακής Εργασίας είναι η ενασχόληση και η εμβάθυνση του/της φοιτητή/τριας σε ένα σύγχρονο πεδίο έρευνας των τεχνολογιών της Πληροφορικής και των εφαρμογών της, συνδυάζοντας την βιβλιογραφική έρευνα, την ανάπτυξη και μελέτη ενός συστήματος ή εργαλείου ή μεθοδολογίας. Κατά την εκπόνηση της Πτυχιακής Εργασίας οι φοιτητές/τριες θα πρέπει να αξιοποιήσουν τις γνώσεις και δεξιότητες που αποκτήθηκαν κατά τη διάρκεια των σπουδών τους. Μέσω της Πτυχιακής Εργασίας δίνεται η ευκαιρία στους/στις φοιτητές/τριες να αποκτήσουν κρίση και συνθετική σκέψη στα ερευνητικά και επιστημονικά θέματα και να συντάξουν ένα ολοκληρωμένο κείμενο που θα περιγράφει πλήρως την εργασία που εκπόνησαν.

Για τους λόγους αυτούς, δίνεται μεγάλη σημασία στην ποιότητα των Πτυχιακών Εργασιών, οι οποίες στοχεύουν να εφοδιάσουν τους/τις φοιτητές/τριες του ΠΠΣ κύκλου σπουδών με σημαντικές γνώσεις και δεξιότητες και ταυτόχρονα να τους κινεί το ενδιαφέρον να διερευνήσουν νέες και καινοτόμες λύσεις των προβλημάτων. Η Πτυχιακή Εργασία αποτελεί μία πολύ καλή προετοιμασία για την περαιτέρω πορεία του/της φοιτητή/τριας στον επαγγελματικό και στον ερευνητικό χώρο στους τομείς της Πληροφορικής.

# Άρθρο 47: Ανάθεση

Οι Πτυχιακές Εργασίες ανατίθενται σε φοιτητές/τριες του 7ου ή μεγαλύτερου εξαμήνου που οφείλουν το πολύ μέχρι 2 υποχρεωτικά μαθήματα μέχρι το 5ο εξάμηνο. Με απόφαση της ΣΣΨΤ ο αριθμός των μαθημάτων και η περίοδος αναφοράς ενδέχεται να αλλάζουν ανάλογα με τις περιστάσεις.

Οι φοιτητές/τριες του 8ου εξαμήνου (στην κανονική φοίτηση τους) μπορούν να αναλάβουν ΠΕ την οποία θα πρέπει να ολοκληρώσουν όχι πριν την εξεταστική περίοδο του Σεπτεμβρίου του ίδιου ακαδημαϊκού έτους. Οι φοιτητές/τριες επί πτυχίω, που θα αναλάβουν την εκπόνηση Πτυχιακής Εργασίας μετά το 4ο έτος, έχουν τη δυνατότητα να την ολοκληρώσουν μετά από ένα εξάμηνο.

Το πρώτο δεκαήμερο του Οκτωβρίου και του Μαρτίου αναρτώνται στην ιστοσελίδα του Τμήματος ή σε άλλη διαδικτυακή πλατφόρμα τα προτεινόμενα θέματα των Πτυχιακών Εργασιών από τους διδάσκοντες/ουσες, με σύντομη περιγραφή που περιλαμβάνει μεταξύ άλλων τις μεθοδολογίες που θα εφαρμοστούν κατά την εκπόνηση της πτυχιακής εργασίας, τα αναμενόμενα αποτελέσματα, το απαραίτητο γνωστικό υπόβαθρο καθώς και τυχόν αναφορά σε μαθήματα στα οποία πρέπει να έχει εξεταστεί επιτυχώς ο/η φοιτητής/τρια προκειμένου να αναλάβει την εργασία.

Κάθε μέλος ΔΕΠ, ΕΔΙΠ, ή εξωτερικός/ή διδάσκων/-ουσα με πλήρη ανάθεση μαθήματος στο Προπτυχιακό Πρόγραμμα Σπουδών οφείλει να προτείνει τουλάχιστον πέντε διαφορετικά θέματα ανά περίοδο, σύμφωνα με τα όσα αναφέρονται στις υποχρεώσεις των διδασκόντων (άρθρο 34 του παρόντος). Σε κάθε περίπτωση η ΣΣΨΤ μεριμνά ώστε εξασφαλίσουν θέμα πτυχιακής εργασίας όλοι οι φοιτητές/τριες που πληρούν τα προαπαιτούμενα κριτήρια. Προτεινόμενα θέματα αναρτώνται οποιαδήποτε χρονική στιγμή. Οι διδάσκοντες/ουσες είναι υπεύθυνοι να αφαιρούν από τον σχετικό κατάλογο θέματα που εκπονούνται από φοιτητές/τριες ή γενικότερα, θέματα τα οποία δεν ενδιαφέρονται πλέον να επιβλέψουν.

Προσφέρεται η δυνατότητα, υλοποίησης Πτυχιακών Εργασιών, σε συνεργασία με ιδιωτικούς ή δημόσιους φορείς. Οι ανωτέρω Πτυχιακές Εργασίες αναφέρονται εφεξής ως πτυχιακές εργασίες σε συνεργασία με εξωτερικούς φορείς (ΠΕΣΕ). Στην περίπτωση των ΠΕΣΕ Εργασιών δημοσιοποιείται ο φορέας συνεργασίας, το σημείο επαφής στον φορέα αυτό και το πλαίσιο συνεργασίας του Τμήματος με τον εκάστοτε φορέα.

Το Τμήμα, μέσω του/της Κοσμήτορα της ΣΨΤ, μπορεί να προτείνει θέματα Πτυχιακών Εργασιών τα οποία αφορούν τεχνολογίες ή συστήματα τα οποία ενδιαφέρεται να αναπτύξει και να θέσει σε παραγωγή το Τμήμα.

ή το Ίδρυμα. Στην περίπτωση αυτή, θα πρέπει ο κώδικας που αναπτύσσεται κατά την διάρκεια της Πτυχιακής Εργασίας να είναι ελεύθερα διαθέσιμος σε κάποιο ηλεκτρονικό αποθετήριο ΕΛΛΑΚ.

Πέραν των θεμάτων που προτείνουν οι διδάσκοντες/ουσες, οι φοιτητές/τριες έχουν την δυνατότητα να προτείνουν, σε συνεργασία με κάποιον/α διδάσκοντα/ουσα, θέμα πτυχιακής εργασίας που ταιριάζει με το προφίλ τους και τα ενδιαφέροντα τους στον τομέα της Πληροφορικής και της Τηλεματικής. Στην περίπτωση αυτή, θα πρέπει να πληρούνται όλες οι προϋποθέσεις που ορίζονται στο προηγούμενο άρθρο. Σε περίπτωση που το θέμα έχει προκύψει αποκλειστικά από πρόταση του/της φοιτητή/τριας, κατόπιν εισηγήσεως του διδάσκοντα στην ΣΣΨΤ, δημοσιοποιείται σύμφωνα με το παρόν άρθρο και δεν μπορεί να ανατεθεί σε άλλο/η φοιτητή/τρια.

Εντός του τρίτου δεκαημέρου του Οκτωβρίου και του Μαρτίου, οι διδάσκοντες/ουσες ενημερώνουν τη Γραμματεία του Τμήματος σχετικά με το σε ποιους/ποιές φοιτητές/τριες έχουν αναθέσει πτυχιακές εργασίες κατόπιν επικοινωνίας που έχουν με τους ενδιαφερόμενους/ες. Στις εν λόγω περιόδους, οι φοιτητές/τριες που έχουν αναλάβει ήδη θέμα Πτυχιακών Εργασιών μπορούν, κατόπιν αίτησής τους, να προβούν σε άλλαγή τόσο του θέματος όσο και του επιβλέποντα. Στην περίπτωση όπου λαμβάνει χώρα αλλαγή θέματος, θα πρέπει να υπάρχει και η σύμφωνη γνώμη του επιβλέποντα. Στην περίπτωση όπου λαμβάνει χώρα αλλαγή επιβλέποντα, θα πρέπει να υπάρχει η σύμφωνη γνώμη τόσο του νέου όσο και του τρέχοντος επιβλέποντα.

Οι διαδικασίες αυτές δύνανται να υλοποιούνται μέσω κατάλληλης διαδικτυακής πλατφόρμας που συντηρεί το Τμήμα ή το Ίδρυμα.

Η τελική ανάθεση των Πτυχιακών Εργασιών ανά θέμα, επιβλέποντα και φοιτητή/τρια γίνεται με απόφαση της ΣΣΨΤ. Ταυτόχρονα ορίζεται από την ΣΣΨΤ η τριμελής συμβουλευτική και εξεταστική επιτροπή για κάθε Πτυχιακή Εργασία, μέλος της οποίας και συντονιστής είναι ο αντίστοιχος επιβλέπων. Δίνεται η δυνατότητα να συμμετέχει στην τριμελή εξεταστική επιτροπή μέλος ΔΕΠ άλλου Τμήματος του Πανεπιστημίου ή άλλου Πανεπιστημίου. Για τις ΠΕΣΕ Εργασίες εκτός της τριμελούς εξεταστικής επιτροπής ορίζεται και ένας εξωτερικός σύμβουλος από τον φορέα συνεργασίας, χωρίς το δικαίωμα βαθμολόγησης.

Η Πτυχιακή Εργασία είναι ατομική ή πραγματοποιείται από το πολύ δύο φοιτητές/τριες. Στην περίπτωση που δύο φοιτητές/τριες εκπονήσουν από κοινού εργασία στην ίδια περιοχή, θα πρέπει να είναι σαφής ο διαχωρισμός της συνεισφοράς του καθενός στο κείμενο εκπόνησης, στην προφορική εξέταση, καθώς και η βαθμολόγηση τους.

# Άρθρο 48: Εκπόνηση και Δομή της ΠΕ

Κατά την εκπόνηση της ΠΕ ο κάθε φοιτητής/τρια θα πρέπει να τηρεί τους κανόνες συνεργασίας με τον επιβλέποντα σε ότι αφορά τις συναντήσεις εργασίας, τον προσδιορισμό του υλικού που θα στηριχθεί η ΠΕ, την μεθοδολογία της, το χρονοδιάγραμμα και την φύση των παραδοτέων. Η γλώσσα συγγραφής της πτυχιακής εργασίας είναι η ελληνική ή η αγγλική, εάν επιτρέπεται από το ισχύον θεσμικό πλαίσιο. Σε οποιαδήποτε περίπτωση πριν τη συγγραφή της εργασίας σε άλλη γλώσσα, πέραν της Ελληνικής, θα πρέπει να έχει προηγηθεί συνεννόηση με τον επιβλέποντα/ουσα διδάσκοντα/ουσα.

Η ΠΕ ισοδυναμεί με 20 μονάδες ECTS σε ότι αφορά τις υποχρεώσεις για τη λήψη πτυχίου, που αντιστοιχεί σε προσπάθεια 4 ανθρωπομηνών για την εκπόνηση της. Στο πλαίσιο εκπόνησης της ΠΕ θα πρέπει να ολοκληρωθούν τα παρακάτω βήματα:

1. Καθορισμός του ζητήματος που θα επιλυθεί στο πλαίσιο της εργασίας και περιγραφή της σημαντικότητας αυτού (σε αυτό περιλαμβάνεται και η παράθεση της βιβλιογραφίας).
2. Αναφορά και ανάλυση της μεθοδολογίας (τρόπου) που θα εφαρμοστεί για την επίλυση του (π.χ. βιβλιογραφική ανάλυση, ανάπτυξη πρωτοτύπου εφαρμογής/συστήματος, μελέτη απόδοσης εφαρμογής/συστήματος, μελέτη αποδοχής/χρήσης συστήματος/τεχνολογίας, αξιολόγηση προϊόντων/τεχνολογίας, κλπ).

# 3. Περιγραφή της διαδικασίας που ακολουθήθηκε για την επίλυση του ζητήματος.

# 4. Περιγραφή του τελικού αποτελέσματος/προϊόντος.

# 5. Αξιολόγηση του τελικού αποτελέσματος/ προϊόντος.

Σε ειδικές περιπτώσεις, η προθεσμία εκπόνησης της Πτυχιακής Εργασίας δύναται να παραταθεί κατά ένα εξάμηνο, ύστερα από απόφαση της ΣΣΨΤ κατόπιν αιτήσεως του/της φοιτητή/τριας και σχετικής εισήγησης του/της επιβλέποντα/ουσας. Μετά την παρέλευση της προθεσμίας ολοκλήρωσης της ΠΕ ή σε περίπτωση όπου η ΠΕ δεν εξεταστεί επιτυχώς, τότε η ανάθεση ακυρώνεται και ο/η φοιτητής/τρια θα πρέπει να επιλέξει νέα ΠΕ με την διαδικασία του προηγούμενου άρθρου.

Το κείμενο της ΠΕ έχει την εξής δομή:

- εξώφυλλο
- ευχαριστίες / αφιερώσεις
- περίληψη στα ελληνικά (έως 1 σελίδα)
- περίληψη σε μία επίσημη γλώσσα της Ε.Ε.
- πίνακας περιεχομένων
- κατάλογος πινάκων, σχημάτων
- εισαγωγή
- κυρίως σώμα κειμένου (οργανωμένο σε κεφάλαια 1, 2 κτλ)
- συμπεράσματα
- παραρτήματα (Α, Β, κτλ)
- πίνακας ορολογίας (λεξιλόγιο απόδοσης όρων)
- βιβλιογραφία

Στην περίληψη θα πρέπει να δίνεται μία σαφής και σύντομη περιγραφή του περιεχομένου του κειμένου χωρίς να επαναλαμβάνεται ο τίτλος και χωρίς να παρατίθενται πίνακες, σχήματα, τύποι, αναφορές στη βιβλιογραφία ή θέματα που δεν εμφανίζονται στο κύριο μέρος της εργασίας. Η εισαγωγή θα πρέπει να περιλαμβάνει:

1. την σαφή τοποθέτηση του ζητήματος που πραγματεύεται η πτυχιακή,
2. την μεθοδολογική προσέγγιση που ακολουθήθηκε για την αντιμετώπιση του,
3. την υπάρχουσα κατάσταση (state-of-the-art) στην εν λόγω επιστημονική περιοχή,
4. την συνοπτική καταγραφή των αποτελεσμάτων της ΠΕ.

Στο κυρίως κείμενο αναλύονται εκτεταμένα οι μεθοδολογίες ή/και τα συστήματα που αναπτύχθηκαν και ο τρόπος εφαρμογής τους στο εν λόγω πρόβλημα καθώς και τα αποτελέσματα που παρήχθησαν. Στο κυρίως κείμενο θα πρέπει να υπάρχει ένα τουλάχιστον διακριτό κεφάλαιο για κάθε ένα από τα βήματα 2 έως και 5, που αναφέρονται ανωτέρω. Στα συμπεράσματα συνοψίζονται τα κύρια ευρήματα και η συνεισφορά της Πτυχιακής Εργασίας και δίνονται προτάσεις για περαιτέρω έρευνα.

# Άρθρο 49: Αξιολόγηση και Εξέταση ΠΕ

Η ολοκλήρωση και υποβολή της ΠΕ πραγματοποιείται κατα την διάρκεια της εκάστοτε εξεταστικής περιόδου. Το τελικό κείμενο, αποστέλλεται από τον/την φοιτητή/τρια στην Τριμελή Εξεταστική Επιτροπή τουλάχιστον 15 ημέρες πριν την εξέταση της.

Η αξιολόγηση της Πτυχιακής Εργασίας γίνεται με βάση την πληρότητα του περιεχομένου της σε σχέση με τα βήματα και τη δομή που περιγράφονται στο Άρθρο 48, το βαθμό ανταπόκρισης στις απαιτήσεις του θέματος και την επιτυχή προφορική παρουσίαση και εξέταση. Η παρουσίαση της ΠΕ λαμβάνει χώρα με χρήση ηλεκτρονικών διαφανειών και μέσω τηλεδιάσκεψης.

Οι φοιτητές/τριες δηλώνουν ηλεκτρονικά στη Γραμματεία του Τμήματος την πρόθεση τους να παρουσιάσουν την ΠΕ, εφόσον πληρούν τις προϋποθέσεις και οι επιβλέποντες/ουσες καθηγητές/τριες δώσουν την συγκατάθεση τους. Ο έλεγχος της τήρησης των προϋποθέσεων γίνεται αποκλειστικά από την Γραμματεία. Η εξέταση γίνεται δημόσια ενώπιον της Τριμελής Εξεταστικής Επιτροπή, υπό την προεδρία του επιβλέποντος.

Η διάρκεια της παρουσίασης της ΠΕ είναι 20 λεπτά και στη συνέχεια τα μέλη της εξεταστικής επιτροπής μπορούν να θέσουν ερωτήσεις προς τον/την εξεταζόμενο/η.

Στην περίπτωση ΠΕΣΕ εργασιών, ο εξωτερικός σύμβουλος καταθέτει στην τριμελή εξεταστική επιτροπή μία σύντομη εισήγηση σχετικά με το βαθμό επίτευξης των στόχων της Πτυχιακής Εργασίας και δύναται να παρίσταται στην εξέταση της, απευθύνοντας ερωτήσεις προς τον/την εξεταζόμενο/η.

Ο βαθμός της Πτυχιακής Εργασίας είναι ο μέσος όρος των βαθμών των τριών εξεταστών. Η τριμελής εξεταστική επιτροπή θα πρέπει μεταξύ άλλων να αξιολογήσει την πρωτοτυπία της πτυχιακής μελέτης και την μεθοδολογία που ακολουθήθηκε για την επίτευξη των αποτελεσμάτων. Σε περίπτωση μη θετικής αξιολόγησης, η Πτυχιακή Εργασία επιστρέφεται στο/στην φοιτητή/τρια προς διόρθωση και η εξέταση επαναλαμβάνεται στην επόμενη εξεταστική περίοδο. Σε περίπτωση νέας αποτυχίας ο/η φοιτητής/τρια υποχρεούται να εκπονήσει άλλη ΠΕ.

Μετά την επιτυχή εξέταση της ΠΕ ο/η φοιτητής/τρια υποχρεούται να την καταθέσει στη Βιβλιοθήκη και Κέντρο Πληροφόρησης του Χαροκοπείου Πανεπιστημίου, ακολουθώντας τις αντίστοιχες οδηγίες που αναρτώνται στον ιστότοπο της ΒΚΠ.

# Άρθρο 50: Θέματα Πνευματικών Δικαιωμάτων της ΠΕ και Λογοκλοπή

Ο ΚΔΚΠ του Τμήματος και του Ιδρύματος διέπει θέματα πνευματικών δικαιωμάτων και λογοκλοπής. Σε περίπτωση ΠΕΣΕ, τα θέματα πνευματικών δικαιωμάτων των πηγών ή/και των αποτελεσμάτων δύνανται να εξειδικεύονται από ιδιωτικό συμφωνητικό το οποίο υπογράφουν τα εμπλεκόμενα μέλη ανάλογα με την περίπτωση. Το συμφωνητικό μεταξύ άλλων καθορίζει ευαίσθητα δεδομένα ή εμπιστευτικά δεδομένα μπορούν να παρουσιαστούν κατά την εξέταση της Πτυχιακής Εργασίας αλλά δεν αποτελούν μέρος του κειμένου.

# ΚΕΦΑΛΑΙΟ 5: ΠΡΑΚΤΙΚΗ ΑΣΚΗΣΗ

# Άρθρο 51: Γενικά

Οι φοιτητές/τριες πραγματοποιούν Πρακτική Άσκηση (ΠΑ) σε φορείς υποδοχής, οι οποίοι μπορεί να είναι δημόσιες υπηρεσίες, Νομικά Πρόσωπα Ιδιωτικού και Δημοσίου Δικαίου υπό την εποπτεία διδάσκοντος/ουσας του προγράμματος σπουδών, εφόσον αυτή περιλαμβάνεται στο οικείο πρόγραμμα σπουδών, και με τον τρόπο που ορίζεται στο αντίστοιχο πρόγραμμα πρακτικής άσκησης. ΠΗ Πρακτική Άσκηση δύναται να διεξάγεται και σε φορείς της αλλοδαπής, εφόσον καθίσταται εφικτή η εποπτεία της.

# Κανονισμός Σπουδών Προπτυχιακού Προγράμματος

εκπαιδευτικής διαδικασίας. Για την Πρακτική Άσκηση φοιτητών/τριών συνάπτεται σύμβαση πρακτικής άσκησης μεταξύ του Ανώτατου Εκπαιδευτικού Ιδρύματος (ΑΕΙ), του/της φοιτητή/τριας και του φορέα υποδοχής. Η επιτυχής ολοκλήρωση της πρακτικής άσκησης συνεπάγεται την απονομή του αριθμού των πιστωτικών μονάδων ECTS, που καθορίζονται με απόφαση της ΣΣΨΤ.

Με απόφαση της Συγκλήτου εγκρίνεται ο Κανονισμός Πρακτικής Άσκησης, που αποτελεί διακριτό τμήμα του εσωτερικού κανονισμού λειτουργίας του ΑΕΙ. Με τον Κανονισμό καθορίζονται θέματα σχετικά με τον συντονισμό, τη λειτουργία, την οργάνωση, την υλοποίηση, την εποπτεία και την αξιολόγηση της Πρακτικής άσκησης ανά πρόγραμμα σπουδών, τον καθορισμό του/της Ιδρυματικού/ής Υπεύθυνου/ης της Πρακτικής Άσκησης, τις αρμοδιότητες του/της Υπεύθυνου/ης Πρακτικής Άσκησης, της Επιτροπής Πρακτικής Άσκησης και των Εποπτών/τριών, τα δικαιώματα και τις υποχρεώσεις των ασκούμενων φοιτητών/τριών, τη συνεργασία με τους φορείς υποδοχής και τις υποχρεώσεις τους, τη διαδικασία αλλαγής φορέων υποδοχής, το πρότυπο της σύμβασης πρακτικής άσκησης, τη διευκόλυνση των φοιτητών/τριών με αναπηρία και ειδικές εκπαιδευτικές ανάγκες κατά τη διεξαγωγή Πρακτικής Άσκησης, καθώς και κάθε άλλο αναγκαίο θέμα σχετικά με το πρόγραμμα Πρακτικής Άσκησης.

# Άρθρο 52: Σκοπός και Διάρκεια

Οι φοιτητές/τριες του ΠΠΣ πραγματοποιούν, σε προαιρετική βάση, Πρακτική Άσκηση (ΠΑ) κατά τη διάρκεια των σπουδών τους, η οποία περιλαμβάνει μια σειρά εκπαιδευτικών διαδικασιών με σαφείς στόχους και προκαθορισμένες στρατηγικές αξιολόγησης προκειμένου να αποκτήσουν οι φοιτητές εργασιακές εμπειρίες και δεξιότητες στον τομέα της Πληροφορικής και της Τηλεματικής, να ασκήσουν, υπό επίβλεψη, το επάγγελμα και να εξοικειωθούν με τα μελλοντικά τους καθήκοντα. Η ΠΑ βοηθά τους φοιτητές/-τριες του ΠΠΣ να εφαρμόσουν στην πράξη τις θεωρητικές τους γνώσεις, μέσα σε ένα ελεγχόμενο, αλλά πραγματικό εργασιακό περιβάλλον. Οι φοιτητές/τριες του ΠΠΣ συμμετέχουν σε εργασίες και δραστηριότητες στους Φορείς ΠΑ, εισάγουν νέες ιδέες και προοπτικές, ενώ παράλληλα εργάζονται σύμφωνα με τους περιορισμούς των φορέων απασχόλησης και διαχειρίζονται τις καταστάσεις και τα προβλήματα στα οποία εκτίθενται. Μέσω της ΠΑ προωθείται και η σύνδεση του Τμήματος Πληροφορικής και Τηλεματικής με την αγορά εργασίας.

# Άρθρο 53: Χρόνος Διεξαγωγής και Διάρκεια

Η ΠΑ λαμβάνει χώρα συγκεκριμένες ημερομηνίες όπως ορίζονται κάθε χρόνο από την ΣΣΨΤ.

# Άρθρο 54: Οργάνωση και Εποπτεία

Η ΣΣΨΤ ορίζει την Επιτροπή Πρακτικής Άσκησης και την Επιτροπή Ενστάσεων Πρακτικής Άσκησης, τον/την Υπεύθυνο/η της ΠΑ σε επίπεδο Τμήματος, καθώς επίσης και τους/τις Επόπτες/τριες Καθηγητές/τριες Πρακτικής Άσκησης, οι οποίοι συνεργάζονται με τον Ιδρυματικό Υπεύθυνο της ΠΑ και το Γραφείο ΠΑ του Πανεπιστημίου για την οργάνωση και εποπτεία της. Ο Υπεύθυνος/η της ΠΑ του Τμήματος οργανώνει και συντονίζει τη διεξαγωγή της ΠΑ. Πιο συγκεκριμένα μεριμνά για:

- την αναζήτηση νέων θέσεων ΠΑ σχετικές με το αντικείμενο του Τμήματος,
- την αξιολόγηση της καταλληλότητας των Φορέων ΠΑ,
- την ενημέρωση των Φορέων ΠΑ για τις διαδικασίες που ακολουθούνται,
- την τελική αξιολόγηση και κατάταξη των ασκούμενων ατόμων, έπειτα από συναξιολόγηση των σχετικών στοιχείων από τους Επόπτες, τους Φορείς ΠΑ αλλά και τους ίδιους τους φοιτητές/τριες,

● την ενημέρωση της Γραμματείας του Τμήματος για την επιτυχή ολοκλήρωση της ΠΑ.

Ο/η Επόπτης/τρια λειτουργεί ως συνδετικός κρίκος μεταξύ του Πανεπιστημίου και του Φορέα, παρέχοντας καθοδήγηση στους/στις φοιτητές/τριες και εξασφαλίζοντας την εύρυθμη διεξαγωγή της ΠΑ. Είναι μέλος ΔΕΠ ή ΕΔΙΠ του Τμήματος. Αναλυτικότερα, ο ρόλος του/της περιλαμβάνει:

- την ενημέρωση για το αντικείμενο απασχόλησης των φοιτητών/τριών,
- τον έλεγχο της συνέπειας των φοιτητών/τριών στις υποχρεώσεις τους και αποτίμηση της συμμετοχή τους στην ΠΑ,
- τη συνεργασία στην επίλυση των προβλημάτων τους τόσο με τους/τις φοιτητές/τριες όσο και με τους Φορείς ΠΑ.

Στο πλαίσιο της εποπτείας, ο/η Επόπτης/τρια προβλέπεται να μπορεί να επισκέπτεται το χώρο ΠΑ.

# Άρθρο 55: Φορείς Πρακτικής Άσκησης

Ως Φορείς ΠΑ μπορεί να είναι Δημόσιες Υπηρεσίες και Οργανισμοί, Ν.Π.Δ.Δ., Ν.Π.Ι.Δ., Διεθνείς Οργανισμοί, ΜΚΟ καθώς και Επιχειρήσεις στην Ελλάδα ή το εξωτερικό. Ο Φορέας ΠΑ συμβάλλει κατά τον καλύτερο δυνατό τρόπο στην αρτιότερη εκπαίδευση των ασκουμένων φοιτητών. Ο Φορέας ορίζει ένα άτομο από την πλευρά του, με επαρκή εμπειρία στο αντικείμενο της άσκησης, το οποίο μεριμνά για:

- την επίβλεψη της ΠΑ των φοιτητών/-τριών
- τη συνεργασία με τον Επόπτη (από την πλευρά της Σχολής/Τμήματος) για την αποτελεσματικότερη άσκηση των φοιτητών/-τριών)
- την υποβολή προτάσεων για βελτίωση των συνθηκών άσκησης.

Ο Φορέας ΠΑ οφείλει να υποβάλει, στο τέλος της περιόδου άσκησης, στον Επιστημονικά Υπεύθυνο της ΠΑ ή/και το Γραφείο ΠΑ όλα τα απαραίτητα δικαιολογητικά που έχει ορίσει το Τμήμα (π.χ. αξιολόγηση για τον ασκούμενο και το Πρόγραμμα).

# Άρθρο 56: Κριτήρια Επιλογής Ασκουμένων

Οι ενδιαφερόμενοι φοιτητές/τριες του 6ου ή 8ου εξαμήνου μπορούν να επιλέξουν την ΠΑ εάν οφείλουν μόνο μέχρι τέσσερα (4) μαθήματα μέσα στο διάστημα αναφοράς που καλύπτει το 4ο εξάμηνο ή το 6ο εξάμηνο αντίστοιχα. Στις αιτήσεις, οι φοιτητές/τριες σημειώνουν 3 επιλογές θέσεων Πρακτικής Άσκησης με σειρά προτεραιότητας.

Οι αιτήσεις των φοιτητών/τριών προτεραιοποιούνται βάσει του ποσοστού των μαθημάτων στα οποία έχουν επιτυχώς εξεταστεί και του μέσου όρου βαθμολογίας στα μαθήματα αυτά μέχρι και το εξάμηνο που λαμβάνεται υπόψη για το παραπάνω κριτήριο. Οι φοιτητές/τριες κατατάσσονται βάσει το συντελεστή ο οποίος για κάθε φοιτητής/τρια υπολογίζεται ως εξής:

Στην παραπάνω σχέση είναι ο αριθμός των μαθημάτων στα οποία έχει εξεταστεί επιτυχώς ο/η φοιτητής/τρια, ο συνολικός αριθμός των μαθημάτων μέσα στο διάστημα αναφοράς που ο/η φοιτητής/τρια έχει δηλώσει, ο βαθμός στο μάθημα που έχει εξεταστεί επιτυχώς. Σε περίπτωση ισοβαθμίας μεταξύ δύο ή περισσοτέρων φοιτητών/τριών η τελική κατάταξη προκύπτει από τη μέση βαθμολογία των μαθημάτων με υποχρεωτικό εργαστήριο στο αντίστοιχο διάστημα αναφοράς. Σε περίπτωση εκ νέου ισοβαθμίας πραγματοποιείται κλήρωση παρουσίας των φοιτητών/τριών.

Η ΣΣΨΤ ορίζει μία Επιτροπή Πρακτικής Άσκησης, υπό την προεδρία του Υπεύθυνου της ΠΑ. Η Επιτροπή αξιολογεί, μοριοδοτεί και κατατάσσει τους/τις φοιτητές/τριες, βάσει των κριτηρίων επιλογής και στη συνέχεια αντιστοιχεί κάθε αιτούντα σε κάθε φορέα ΠΑ. Ο φοιτητής/τρια με τον υψηλότερο συντελεστή αντιστοιχείται στην πρώτη του επιλογή, ο φοιτητής/τρια με τον δεύτερο υψηλότερο συντελεστή αντιστοιχείται στην πρώτη του επιλογή εφόσον αυτή δεν έχει καλυφθεί από τον φοιτητή/-τρια με τον υψηλότερο συντελεστή ενώ αν έχει καλυφθεί αντιστοιχείται στην δεύτερη του επιλογή, και ούτω καθεξής.

Η προσωρινή κατάταξη αποστέλλεται στους φορείς ΠΑς, οι οποίοι εγκρίνουν ή απορρίπτουν τους ασκούμενους, πιθανώς διενεργώντας και συνεντεύξεις. Εάν κάποιος φοιτητής/τρια απορριφθεί, η Επιτροπή τον αντιστοιχεί στη δεύτερη επιλογή του, εφόσον αυτή δεν έχει ήδη καλυφθεί από άλλον/η φοιτητή/τρια στο προηγούμενο στάδιο. Αν η δεύτερη επιλογή έχει ήδη καλυφθεί, αντιστοιχίζεται στην τρίτη επιλογή του. Εάν και αυτή δεν είναι διαθέσιμη, τότε ο φοιτητής/τρια δεν πραγματοποιεί Πρακτική Άσκηση.

Η Επιτροπή καταρτίζει έναν συμπληρωματικό κατάλογο, ο οποίος αποστέλλεται στους φορείς ΠΑ, οι οποίοι εγκρίνουν ή απορρίπτουν τους επιπλέον ασκούμενους, πιθανώς διενεργώντας και συνεντεύξεις. Οι φοιτητές/τριες που δεν επιλεγούν και σε αυτό το στάδιο από τους φορείς, δεν πραγματοποιούν Πρακτική Άσκηση.

Εξαιρέσεις του κανόνα αυτού μπορεί να ισχύσουν μόνο σε εξαιρετικές περιπτώσεις και σε κάθε περίπτωση μετά από τεκμηριωμένη απόφαση της ΣΣΨΤ. Μετά τη δημοσιοποίηση της ανακοίνωσης σχετικά με το πρόγραμμα της Πρακτικής Άσκησης του Τμήματος, οι φοιτητές/τριες που ήδη πληρούν τις παραπάνω προϋποθέσεις, θα έχουν τη δυνατότητα συμμετοχής σε αυτό.

# Άρθρο 57: Δικαιώματα και Υποχρεώσεις Ασκούμενων

Λαμβάνοντας υπόψη το άρθρο 21 του Συντάγματος περί προστασίας των ευάλωτων κοινωνικά ομάδων, καθώς και τον ΣΤ.1. Ν.4074/2012 ΦΕΚ 88 Α’ “Κύρωση της Σύμβασης για τα δικαιώματα των ατόμων με αναπηρίες και του Προαιρετικού Πρωτοκόλλου στη Σύμβαση για τα δικαιώματα των ατόμων με αναπηρίες”, ορίζεται ότι Φοιτητές/-τριες που πάσχουν από σοβαρές παθήσεις, όπως αυτές αποτυπώνονται στον Νόμο 23-09-2019/3557, συμμετέχουν στο Πρόγραμμα Πρακτικής Άσκησης, καταλαμβάνοντας το 5% των προβλεπόμενων θέσεων του Τμήματος, κατ’ αναλογία του προβλεπόμενου ποσοστού 5% για την Εισαγωγή στην Τριτοβάθμια Εκπαίδευση ατόμων που πάσχουν από σοβαρές παθήσεις (Άρθρο 35 – Νόμος 3794/2009), υπό την προϋπόθεση ότι επιδεικνύουν αντίστοιχο Πιστοποιητικό Υγειονομικής Επιτροπής κατά την υποβολή της αίτησής τους στο Γραφείο Πρακτικής Άσκησης, σύμφωνα με το εκάστοτε ισχύον σύστημα πιστοποίησης αναπηρίας, το οποίο είναι σε ισχύ κατά το έτος υποβολής της αίτησης.

Σε περίπτωση που ο αριθμός των αιτήσεων είναι μεγαλύτερος από τον αριθμό των θέσεων που αντιστοιχούν στο ποσοστό 5%, η αξιολόγηση μεταξύ των υποψηφίων της ειδικής κατηγορίας πραγματοποιείται βάσει των κριτηρίων που ορίζει το Άρθρο 56 του Τμήματος. Τέλος, στην περίπτωση που ο αριθμός αιτήσεων ειδικής κατηγορίας είναι μικρότερος των προβλεπόμενων θέσεων, αυτές μπορούν να καλυφθούν από υποψηφίους της γενικής κατηγορίας και αντιστρόφως.

Ο/Η ασκούμενος/η φοιτητής/τρια θα πρέπει να ακολουθεί τους κανονισμούς ασφαλείας και εργασίας, όπως και κάθε άλλη ρύθμιση που ισχύει για το προσωπικό του Φορέα ΠΑ. Αυθαίρετες απουσίες ή παράβαση των κανονισμών του εργασιακού χώρου μπορούν να οδηγήσουν στη διακοπή της ΠΑ.

Στο τέλος της ΠΑ, ο/η ασκούμενος/η φοιτητής/τρια είναι υποχρεωμένος να υποβάλει οποιαδήποτε στοιχείο / δικαιολογητικό του ζητηθεί από τον/την Υπεύθυνο της ΠΑ, ή από το Γραφείο ΠΑ, όπως π.χ. ημερολόγιο δραστηριοτήτων, έντυπο αξιολόγησης του Προγράμματος ΠΑ, κ.λπ.

Μετά τέλος της άσκησης ο φορέας ΠΑ αποστέλλει βεβαίωση ολοκλήρωσης της ΠΑ και οι φοιτητές/τριες παραδίδουν ηλεκτρονικά στη Γραμματεία ερωτηματολόγια αξιολόγησης και έκθεση πεπραγμένων την οποία κοινοποιούν και στον/στην Επόπτη/τρια Καθηγητή/τρια ο/η οποίος/α και την βαθμολογεί.

# Άρθρο 58: Ασφάλιση και Αποδοχές

Οι φοιτητές/-τριες κατά το χρόνο της ΠΑ υπάγονται υποχρεωτικά σε ασφάλιση στον αρμόδιο ασφαλιστικό φορέα κατά του κινδύνου του ατυχήματος σε επιχειρήσεις του Ιδιωτικού και Δημόσιου τομέα.

# ΚΕΦΑΛΑΙΟ 6: ΚΙΝΗΤΙΚΟΤΗΤΑ ΦΟΙΤΗΤΩΝ

# Άρθρο 59: Γενικά για την Κινητικότητα Φοιτητών/τριών

Οι φοιτητές/τριες του ΠΠΣ έχουν δικαίωμα να συμμετέχουν σε προγράμματα κινητικότητας στο εσωτερικό ή/και στην αλλοδαπή. Ως προγράμματα κινητικότητας νοούνται οι μετακινήσεις ή/και ανταλλαγές φοιτητών/τριών στο πλαίσιο ευρωπαϊκών προγραμμάτων ή στο πλαίσιο της πρωτοβουλίας ευρωπαϊκών πανεπιστημίων ή διμερών συμφωνιών μεταξύ πανεπιστημίων της ημεδαπής με πανεπιστήμια της αλλοδαπής, καθώς και οι μετακινήσεις που πραγματοποιούνται στο πλαίσιο προγραμμάτων εσωτερικής κινητικότητας σύμφωνα με την κείμενη νομοθεσία. Οι λεπτομέρειες και το πλαίσιο της κινητικότητας καθώς και η διαδικασία αναγνώρισης πιστωτικών μονάδων ECTS καθορίζεται από τον ΚΣΧΠ.

# Άρθρο 60: Κριτήρια Επιλογής Εξερχόμενων Φοιτητών/τριών

Δικαίωμα να συμμετέχουν σε προγράμματα κινητικότητας φοιτητών/τριών έχουν οι προπτυχιακοί/-ές φοιτητές/τριες, που έχουν συμπληρώσει το πρώτο έτος των σπουδών τους και οι οποίοι συμμετέχουν σε προγράμματα κινητικότητας, με την προϋπόθεση ότι ικανοποιούν τους επιμέρους όρους επιλογής που απαιτεί κάθε πλαίσιο κινητικότητας. Οι επιμέρους όροι για την επιλογή τους για κινητικότητα περιγράφονται στις επιμέρους διαπανεπιστημιακές συμφωνίες τις οποίες έχει συνάψει το Τμήμα. Σε οποιαδήποτε περίπτωση τα αποτελέσματα της διαδικασίας επιλογής αλλά και τα κριτήρια επιλογής και κατάταξης είναι διαθέσιμα σε όλους και δημοσιοποιούνται στον ιστότοπο του Τμήματος με μέριμνα του Τμήματος, ενώ οι απαιτήσεις σε επίπεδο Ιδρύματος αναρτώνται στον ιστότοπο του Πανεπιστημίου με μέριμνα του Γραφείου Κινητικότητας. Οι φοιτητές/τριες πριν την αναχώρηση τους για το Πανεπιστήμιο Υποδοχής θα πρέπει να ενημερώσουν το Πανεπιστήμιο αναλυτικά για τις δραστηριότητες που έχουν προγραμματίσει να διεξαγάγουν στο εξωτερικό καθώς και για τις ακαδημαϊκές μονάδες που προβλέπουν να συγκεντρώσουν και την πιθανή αντιστοίχιση με μαθήματα του οδηγού σπουδών του Τμήματος. Το τελευταίο εγκρίνεται από το Τμήμα στη βάση των υπαρχόντων Συμφωνιών Σπουδών.

# Άρθρο 62: Κριτήρια Επιλογής Εισερχόμενων Φοιτητών/τριών

Δικαίωμα να συμμετέχουν σε προγράμματα κινητικότητας φοιτητών/τριών έχουν οι προπτυχιακοί/ές φοιτητές/τριες, που έχουν συμπληρώσει το πρώτο έτος των σπουδών τους κατά τη διάρκεια υποβολής της αίτησης και το δεύτερο έτος σπουδών κατά τη στιγμή της μετακίνησης. Οι επιμέρους όροι για την επιλογής.

τους για κινητικότητα περιγράφονται στις επιμέρους διαπανεπιστημιακές συμφωνίες στις οποίες συμμετέχει το Τμήμα που φοιτούν.

# Άρθρο 63: Δικαιώματα φοιτητών/τριών που συμμετέχουν στην κινητικότητα

Οι φοιτητές/τριες που συμμετέχουν στην κινητικότητα δύνανται να τύχουν απαλλαγής, κατά τη διάρκεια της φοίτησής τους από την καταβολή διδάκτρων ή τελών στο Πανεπιστήμιο υποδοχής για την εγγραφή, τις εξετάσεις και την πρόσβασή τους στα εργαστήρια και στη βιβλιοθήκη, εφόσον κάτι τέτοιο προβλέπεται από τη διαπανεπιστημιακή συμφωνία κινητικότητας.

Δύνανται επίσης να τύχουν πλήρους ακαδημαϊκής αναγνώρισης εκ μέρους του Πανεπιστημίου προέλευσης οι δραστηριότητες που ολοκλήρωσαν με επιτυχία κατά την περίοδο κινητικότητας σύμφωνα με τη Συμφωνία Σπουδών.

Στους φοιτητές/τριες που συμμετέχουν στην κινητικότητα χορηγείται πιστοποιητικό αναλυτικής βαθμολογίας για τις δραστηριότητές τους στο εξωτερικό που να καλύπτει τις πραγματοποιηθείσες σπουδές/εργασία υπογεγραμμένο από το Πανεπιστήμιο/Επιχείρηση υποδοχής. Στο πιστοποιητικό θα καταγράφονται τα αποτελέσματα, οι ακαδημαϊκές πιστωτικές μονάδες και οι βαθμολογίες που συγκέντρωσαν. Αν η τοποθέτηση δεν αποτελούσε μέρος του προβλεπόμενου προγράμματος σπουδών, τα σχετικά στοιχεία θα καταγράφονται τουλάχιστον στο παράρτημα διπλώματος.

Το Πανεπιστήμιο υποδοχής οφείλει να τους αντιμετωπίζει ισότιμα με τους τοπικούς φοιτητές/-τριες και να τους παρέχει τις ίδιες υπηρεσίες με εκείνους.

Οι φοιτητές/τριες που συμμετέχουν στην κινητικότητα δύνανται να διατηρήσουν τη φοιτητική υποτροφία ή το δάνειο που έχουν λάβει από τη χώρα τους καθ’ όλη τη διάρκεια της παραμονής τους στο εξωτερικό.

# Άρθρο 64: Κινητικότητα Φοιτητών/τριών - Ενημέρωση

Το Τμήμα σε συνεργασία με τις αρμόδιες Υπηρεσίες Κινητικότητας (Γραφείο Διασύνδεσης, Γραφείο Erasmus) έχουν την υποχρέωση να ενημερώνει τους φοιτητές/τριες (εισερχόμενους και εξερχόμενους) για όλες τις διαθέσιμες διαπανεπιστημιακές συμφωνίες κινητικότητας και τις προϋποθέσεις εφαρμογής τους. Για το σκοπό αυτό, αναρτώνται στον ιστότοπο του Τμήματος (και στα ελληνικά και στα αγγλικά) όλες οι διαπανεπιστημιακές συμφωνίες, οι δυνατότητες κινητικότητας που προσφέρονται και οι δυνατότητες χρηματοδότησης, με ευθύνη του αρμόδιου γραφείου κινητικότητας.

Στην αρχή κάθε ακαδημαϊκού έτους στο πλαίσιο της εκδήλωσης ενημέρωσης των πρωτοετών φοιτητών/τριών παρουσιάζονται αναλυτικά στους ενδιαφερόμενους/ες φοιτητές/τριες οι ευκαιρίες κινητικότητας και το πλαίσιο που τις διέπει όπως αυτό καθορίζεται και από τον παρόντα κανονισμό.

# ΚΕΦΑΛΑΙΟ 7 : ΛΗΨΗ ΠΤΥΧΙΟΥ

# Άρθρο 65: Βαθμός πτυχίου

Πτυχίο δικαιούνται οι φοιτητές/τριες που έχουν ολοκληρώσει επιτυχώς τις σπουδές τους σύμφωνα με το επόμενο άρθρο.

Ο βαθμός πτυχίου προκύπτει βάσει του παρακάτω τύπου:

όπου είναι ο συνολικός αριθμός μαθημάτων στα οποία έχει επιτυχώς εξεταστεί ο φοιτητής, είναι ο συντελεστής βαρύτητας του μαθήματος και είναι ο βαθμός εξέτασης στο μάθημα αυτό. Οι συντελεστές βαρύτητας καθορίζονται με Απόφαση της ΣΣΨΤ.

Ο βαθμός πτυχίου που προκύπτει εξάγεται με στρογγυλοποίηση στο δεύτερο δεκαδικό ψηφίο και χαρακτηρίζεται με βάση την ακόλουθη βαθμολογική κλίμακα:

- Άριστα: Βαθμοί 8,45 έως 10,00
- Λίαν Καλώς: Βαθμοί 6,95 έως 8,44
- Καλώς: Βαθμοί 5,00 έως 6,94

# Άρθρο 66: Ολοκλήρωση Σπουδών – Ανακήρυξη Πτυχιούχου

Οι φοιτητές/τριες ολοκληρώνουν τις σπουδές τους και ανακηρύσσονται πτυχιούχοι όταν έχουν εξεταστεί επιτυχώς σε όλα τα απαιτούμενα από το πρόγραμμα σπουδών τους μαθήματα και έχουν συγκεντρώσει τον απαιτούμενο αριθμό πιστωτικών μονάδων (240 ECTS) για τη λήψη του πτυχίου.

Ως ημερομηνία ανακήρυξης πτυχιούχων, ορίζεται η ημερομηνία λήξης της εξεταστικής περιόδου εκάστου Τμήματος. Στην περίπτωση που το πρόγραμμα σπουδών περιλαμβάνει Πτυχιακή Εργασία, ως ημερομηνία ανακήρυξης ορίζεται η ημερομηνία ολοκλήρωσης της εξέτασης των πτυχιακών εργασιών της εξεταστικής περιόδου, στην οποία συμμετείχε ο/η φοιτητής/τρια.

Οι φοιτητές/τριες που έχουν ολοκληρώσει τις σπουδές τους, σύμφωνα με τα ανωτέρω, δικαιούνται βεβαίωση ολοκλήρωσης σπουδών στην ελληνική και στην αγγλική γλώσσα.

# Άρθρο 67: Απονομή πτυχίου -Ορκωμοσία

Το πτυχίο είναι δημόσιο έγγραφο και ο τύπος του ορίζεται με απόφαση της Συγκλήτου. Το πτυχίο απονέμεται μέσα σε τρεις (3) μήνες από την επιτυχή ολοκλήρωση των σπουδών του/της φοιτητή/τριας και ανακήρυξή του/της σε πτυχιούχο, σε ειδική πανηγυρική τελετή καθομολόγησης (ορκωμοσίας) και απονομής πτυχίων ενώπιον των Πρυτανικών Αρχών και του Προέδρου του Τμήματος.

Η ορκωμοσία γίνεται μετά το πέρας των εξεταστικών περιόδων Ιουνίου, Σεπτεμβρίου και Ιανουαρίου – Φεβρουαρίου. Η ημερομηνία ορκωμοσίας αποφασίζεται από τις Πρυτανικές Αρχές και αναρτάται στην ιστοσελίδα του Πανεπιστημίου, τουλάχιστον τρεις (3) εβδομάδες νωρίτερα.

Για τη συμμετοχή στην τελετή καθομολόγησης και τη λήψη του πτυχίου, οι απόφοιτοι/ες καλούνται να υποβάλουν αίτηση ορκωμοσίας στη Γραμματεία του οικείου Τμήματος, σε ημερομηνίες που ανακοινώνονται από αυτή. Οι απόφοιτοι/ες, οφείλουν έως την ημερομηνία της αίτησης ορκωμοσίας τους να έχουν τακτοποιήσει τυχόν εκκρεμότητες, σύμφωνα με τα οριζόμενα από τα Τμήματα καθώς και τυχόν ερωτηματολόγια αξιολόγησης σπουδών και εμπειρίας φοίτησης.

Κατά την τελετή καθομολόγησης αναγιγνώσκεται ο όρκος, στον οποίο δύναται να γίνεται επίκληση στον Θεό. Το κείμενο της καθομολόγησης απαγγέλλεται από τον/την πρωτεύσαντα/σα σε βαθμό πτυχίου του Τμήματος, σύμφωνα με τη δηλωθείσα επιθυμία του/της (ανεξάρτητα από την ημερομηνία ανακήρυξης πτυχιούχου και της διάρκειας των σπουδών). Στην περίπτωση που η τελετή καθομολόγησης πραγματοποιείται για περισσότερα από ένα Τμήματα, ο όρκος απαγγέλλεται από τον/την πρωτεύσαντα/σα σε βαθμό μεταξύ των Τμημάτων.

Οι πτυχιούχοι ορκίζονται ανατείνοντας το δεξί χέρι και καλούνται κατ’ αλφαβητική σειρά.

Το κείμενο του όρκου καθορίζεται από τον ΚΣΧΠ.

Η ορκωμοσία δεν αποτελεί συστατικό τύπο της επιτυχούς περάτωσης των σπουδών, είναι όμως προϋπόθεση για τη χορήγηση του τίτλου του πτυχίου. Για ειδικούς λόγους, με αίτησή του προς τη Γραμματεία του Τμήματός του, ο/η απόφοιτος μπορεί να ζητήσει τη χορήγηση του πτυχίου χωρίς να συμμετάσχει στην τελετή ορκωμοσίας, υπό την προϋπόθεση ότι έχει κάνει αίτηση ορκωμοσίας και έχει τακτοποιήσει τυχόν εκκρεμότητες.

Το πτυχίο συντάσσεται στην ελληνική γλώσσα. Ο απόφοιτος λαμβάνει δύο (2) ακριβή αντίγραφα πτυχίου και δύο (2) πιστοποιητικά αναλυτικής βαθμολογίας. Το πτυχίο υπογράφεται από τον/την Πρύτανη, τον/την Πρόεδρο του Τμήματος και τον/την Γραμματέα του και τίθεται σ' αυτό η σφραγίδα του Ιδρύματος.

Ο τύπος του πτυχίου έχει ως εξής:

ΕΛΛΗΝΙΚΗ ΔΗΜΟΚΡΑΤΙΑ

ΤΟ ΧΑΡΟΚΟΠΕΙΟ ΠΑΝΕΠΙΣΤΗΜΙΟ

ΑΠΟΝΕΜΕΙ ΤΟ ΠΑΡΟΝ ΠΤΥΧΙΟ ΣΤ………………………………………………………………………………………………….……………

…ΟΠΟΙ…….. ΕΚΠΛΗΡΩΣΕ ΕΠΙΤΥΧΩΣ ΟΛΕΣ ΤΙΣ ΠΡΟΒΛΕΠΟΜΕΝΕΣ ΥΠΟΧΡΕΩΣΕΙΣ ΓΙΑ ΤΟΥΣ ΦΟΙΤΗΤΕΣ ΤΟΥ ΤΜΗΜΑΤΟΣ ΠΛΗΡΟΦΟΡΙΚΗΣ ΚΑΙ ΤΗΛΕΜΑΤΙΚΗΣ ΤΗΣ ΣΧΟΛΗΣ ΨΗΦΙΑΚΗΣ ΤΕΧΝΟΛΟΓΙΑΣ ΤΟΥ ΠΑΝΕΠΙΣΤΗΜΙΟΥ ΚΑΙ ΕΤΥΧΕ ΤΟΥ ΒΑΘΜΟΥ ……………………………………………………………………………………………

ΑΘΗΝΑ, …………………

Ο/Η ΠΡΟΕΔΡΟΣ ΤΟΥ ΤΜΗΜΑΤΟΣ

Ο/Η ΠΡΥΤΑΝΗΣ/ΙΣ

Ο/Η ΓΡΑΜΜΑΤΕΑΣ ΤΟΥ ΤΜΗΜΑΤΟΣ

ΑΡΙΘ. ΠΤΥΧΙΟΥ:..................

ΑΡΙΘ. ΜΗΤΡΩΟΥ: ………...


Λαμβάνει επίσης το Παράρτημα Διπλώματος, στην ελληνική και στην αγγλική γλώσσα. Το Παράρτημα Διπλώματος δεν υποκαθιστά το πτυχίο, αλλά παρέχει πληροφορίες σχετικά με τη φύση, το επίπεδο, το περιεχόμενο των σπουδών και το γενικότερο πλαίσιο εκπαίδευσης.

Ο/Η απόφοιτος/η δικαιούται να λάβει το πτυχίο σε περγαμηνή, κατόπιν κατάθεσης χρηματικού αντιτίμου οριζόμενου από το Πρυτανικό Συμβούλιο.

# Άρθρο 68: Παράρτημα Διπλώματος

Το Παράρτημα Διπλώματος (Diploma Supplement) επισυνάπτεται στον τίτλο σπουδών που χορηγεί το Τμήμα και παρέχει πληροφορίες σχετικά με τη φύση, το επίπεδο, το γενικότερο πλαίσιο εκπαίδευσης, το περιεχόμενο και το καθεστώς των σπουδών, οι οποίες ολοκληρώθηκαν με επιτυχία από τον απόφοιτο. Στο Παράρτημα Διπλώματος δε γίνονται αξιολογικές κρίσεις και δεν υπάρχουν δηλώσεις ισοτιμίας ή αντιστοιχίας ή προτάσεις σχετικά με την αναγνώριση του τίτλου στο εξωτερικό. Το Παράρτημα Διπλώματος εκδίδεται αυτομάτως και χωρίς καμία οικονομική επιβάρυνση για τον/την φοιτητή/τρια στην ελληνική και στην αγγλική γλώσσα.

Μεταξύ άλλων το Παράρτημα Διπλώματος περιέχει στοιχεία που αφορούν:

- Την ταυτότητα του/της φοιτητή/-τριας (ονοματεπώνυμο, αριθμό μητρώου, κτλ).
- Το είδος σπουδών.
- Το επίπεδο του τίτλου σπουδών.
- Το περιεχόμενο και τα αποτελέσματα που επιτεύχθηκαν
- Απαιτήσεις προγράμματος
- Λεπτομέρειες προγράμματος (μαζί με πιστωτικές μονάδες)
- Φορέας πρακτικής άσκησης
- Τίτλος πτυχιακής εργασίας
- Σύστημα βαθμολογίας και κλίμακα κατανομής βαθμών
- Δυνατότητες που προσφέρει ο τίτλος
- Συμπληρωματικές πληροφορίες
- Πιστοποίηση του παραρτήματος

# Άρθρο 69: Πιστοποιητικά τίτλων σπουδών μέσω gov.gr

Το Χαροκόπειο Πανεπιστήμιο εφαρμόζοντας δύναται να παρέχει ψηφιακές υπηρεσίες σχετικές με την έκδοση πιστοποιητικών τίτλων σπουδών μέσω του της πύλης gov.gr. Παράλληλα δίνεται η δυνατότητα ελέγχου εγκυρότητας του εγγράφου.

# ΚΕΦΑΛΑΙΟ 8: ΕΚΠΑΙΔΕΥΤΙΚΕΣ ΥΠΟΔΟΜΕΣ

# Άρθρο 70: Γενικά

Η χρήση των αιθουσών, των εργαστηρίων και των λοιπών υποδομών του Τμήματος Πληροφορικής και Τηλεματικής του Χαροκοπείου Πανεπιστημίου διέπεται από τον παρόντα Κανονισμό Λειτουργίας.

προκειμένου να εξασφαλίζεται η σωστή και απρόσκοπτη λειτουργία της. Κύριος σκοπός του κανονισμού είναι η σωστή οργάνωση της λειτουργίας μιας αίθουσας χωρίς την εμφάνιση φαινόμενων που εμποδίζουν την αποτελεσματική εφαρμογή των παρεχομένων υπηρεσιών από την αίθουσα. Οι κανόνες αυτοί περιγράφονται παρακάτω:

- Απαγορεύεται η χρήση της αίθουσας από περισσότερα άτομα από όσα επιτρέπονται βάσει χωρητικότητας
- Η λειτουργία υποστηρίζεται από το εξειδικευμένο τεχνικό προσωπικό του Τμήματος ή του Ιδρύματος.
- Ο εξοπλισμός της κάθε αίθουσας δεν μετακινείται
- Στην αίθουσα απαγορεύεται αυστηρά η κατανάλωση τροφίμων ή ποτών και το κάπνισμα.
- Απαγορεύεται η χρήση του εξοπλισμού εκτός των υπολογιστών των εργαστηρίων υπολογιστών του Τμήματος χωρίς την παρουσία τουλάχιστον 1 επιβλέποντα (μέλους ΔΕΠ, υπευθύνου αίθουσας / εργαστηρίου) που είναι αρμόδιοι για τη λειτουργία του.

# Άρθρο 71: Εργαστηριακός Εξοπλισμός

Ο εργαστηριακός εξοπλισμός διακρίνεται σε αμιγώς εργαστηριακά όργανα και σε περιφερειακό εργαστηριακό εξοπλισμό, όπως γραφεία, μέσα διδασκαλίας και πολυμέσα, κλιματιστικά και έπιπλα των εργαστηρίων.

Στο πλαίσιο της συνεχούς βελτίωσης των παρεχομένων υπηρεσιών και της γενικότερης κατάστασης των αιθουσών / εργαστηρίων και υποδομών, θα πραγματοποιείται σε τακτά χρονικά διαστήματα (1 φορά κατ’ έτος) αξιολόγηση των υπηρεσιών αυτών με χρήση ερωτηματολογίων και συλλογή στατιστικών στοιχείων λειτουργίας της.

# Άρθρο 72: Εργαστήρια Υπολογιστών και Ιδιόκτητο Cloud

Τα εργαστήρια υπολογιστών του Τμήματος εξυπηρετούν τις εκπαιδευτικές ανάγκες του προγράμματος σπουδών και η χρήση τους διέπεται από τους διάφορους κανονισμούς του Ιδρύματος και του Τμήματος.

Εντός τακτικού χρονικού διαστήματος που δεν μπορεί να ξεπερνά τα δύο έτη, το Τμήμα πραγματοποιεί αναβάθμιση των εργαστηρίων. Με απόφαση της ΣΣΨΤ ορίζεται η ομάδα εργασίας που θα αναλάβει την αναβάθμιση υπό την εποπτεία τουλάχιστον ενός μέλους ΔΕΠ ή ΕΔΙΠ. Στους υπολογιστές του Τμήματος εγκαθίστανται με προτεραιότητα λειτουργικά συστήματα και λογισμικά ανοιχτού κώδικα. Δεν προκρίνεται η εγκατάσταση λογισμικού κλειστού κώδικα εκτός από εξαιρετικές περιπτώσεις.

Το Τμήμα συντηρεί ένα ιδιόκτητο cloud το οποίο βασίζεται σε λογισμικό ανοιχτού κώδικα με σκοπό να παρέχει τις απαραίτητες υποδομές για την εκπαιδευτική και ερευνητική λειτουργία των προγραμμάτων σπουδών του. Μέσω του ιδιόκτητου cloud μπορεί να προσφέρονται ηλεκτρονικές υπηρεσίες προς την ακαδημαϊκή κοινότητα σε παραγωγική ή πιλοτική λειτουργία.

Το Τμήμα δεν εγγυάται τα δεδομένα των χρηστών των υποδομών του και οι χρήστες έχουν την ευθύνη λήψης αντιγράφων ασφαλείας.

# Άρθρο 73: Προτεραιότητες/πρότυπα

Η ιεράρχηση των αναγκών για τους εξοπλισμούς εξειδικεύεται ως εξής:

1. Εκπαιδευτικές δραστηριότητες (π.χ. εξοπλισμός για την κάλυψη των αναγκών των φοιτητών/-τριών, του εκπαιδευτικού προσωπικού, διοικητικού/τεχνικού προσωπικού στήριξης).

2. Χρηματοδοτήσεις για τη βελτίωση δράσεων που δε σχετίζονται άμεσα με την εκπαιδευτική διαδικασία

(εργαστήρια παροχής υπηρεσιών, ερευνητικά εργαστήρια κ.λπ.).

3. Προτάσεις για δραστηριότητες του Ιδρύματος στο πλαίσιο της αναβάθμισης της ποιότητας ζωής των μελών της πανεπιστημιακής κοινότητας

(π.χ. βελτιώσεις στην τηλεματική).

# ΚΕΦΑΛΑΙΟ 9: ΑΞΙΟΛΟΓΗΣΗ ΤΟΥ ΠΠΣ

# Άρθρο 74: Γενικά

Το ΠΠΣ αξιολογείται ετησίως από φοιτητές/τριες και διδάσκοντες/ουσες μέσω ερωτηματολογίων. Αναθεωρείται και προσαρμόζεται κάθε έτος πριν την έναρξη της επόμενης ακαδημαϊκής περιόδου με απόφαση της ΣΣΨΤ, μετά από εισήγηση της Επιτροπής Προπτυχιακού Προγράμματος Σπουδών.

Στο τέλος κάθε εξαμήνου, αξιολογούνται το πρόγραμμα σπουδών, κάθε μάθημα και κάθε διδάσκων/ουσα. Εξετάζονται η ακαδημαϊκή φυσιογνωμία, τα μαθησιακά αποτελέσματα, η δομή και οργάνωση, η ποιότητα του διδακτικού έργου, τα προσόντα του διδακτικού προσωπικού, η ποιότητα του ερευνητικού έργου, η σύνδεση διδασκαλίας και έρευνας, η ζήτηση των προσόντων στην αγορά εργασίας και η ποιότητα των υποστηρικτικών υπηρεσιών.

Η αξιολόγηση από τους φοιτητές/τριες γίνεται ανώνυμα μέσω πληροφοριακού συστήματος και είναι υποχρεωτική για όλα τα μαθήματα. Οι φοιτητές/τριες αξιολογούν την σαφήνεια των στόχων, την αποτελεσματικότητα του εκπαιδευτικού υλικού, την ικανότητα του διδάσκοντα να διεγείρει ενδιαφέρον, την ενθάρρυνση ερωτήσεων, την προσιτότητα του διδάσκοντα, την οργάνωση και παρουσίαση του μαθήματος, τη συνέπεια του διδάσκοντα και τα κριτήρια εξέτασης και αξιολόγησης. Επιπλέον, μπορούν να γράψουν ελεύθερα τις παρατηρήσεις και προτάσεις τους για βελτίωση της εκπαιδευτικής διαδικασίας.

Η αξιολόγηση της ΠΑ και της ΠΕ είναι υποχρεωτική από τους/τις φοιτητές/τριες. Τα ερωτηματολόγια αξιολόγησης καταρτίζονται από την ΟΜΕΑ του Τμήματος σε συνεργασία με την ΜΟΔΙΠ του ιδρύματος.

Στο τέλος κάθε ακαδημαϊκού έτους, η ΟΜΕΑ συνοψίζει τα αποτελέσματα της αξιολόγησης ανά μάθημα και διδάσκοντα συνοψίζοντας τόσο τα θετικά όσο και τα αρνητικά αποτελέσματα και προτείνοντας τρόπους αντιμετώπισης των προβλημάτων που αναδείχθηκαν. Τα πορίσματα της ΟΜΕΑ περιλαμβάνουν και τον βαθμό ανταπόκρισης του ΠΠΣ σε προηγούμενες συστάσεις για την βελτίωση του ΠΠΣ εξωτερικών ή εσωτερικών φορέων, εγκρίνονται από την ΣΣΨΤ και γνωστοποιούνται στην ιστοσελίδα του τμήματος.

Το ΠΠΣ εφαρμόζει διαδικασίες εσωτερικής και εξωτερικής αξιολόγησης, καθώς και διασφάλισης και πιστοποίησης της ποιότητας, οι οποίες προβλέπονται στην κείμενη νομοθεσία.

Η διαδικασία αξιολόγησης του ΠΠΣ πραγματοποιείται σύμφωνα με το εγχειρίδιο του Εσωτερικού Συστήματος Διασφάλισης Ποιότητας της ΜΟΔΙΠ του Πανεπιστημίου, την κείμενη νομοθεσία και τις οδηγίες της ΕΘΑΑΕ.

# Άρθρο 75: Παρακολούθηση προόδου των φοιτητών/τριών

Στο τέλος κάθε εξεταστικής περιόδου, η ΟΜΕΑ παρουσιάζει στην ΣΣΨΤ στοιχεία τα οποία αντλούνται από το πληροφοριακό σύστημα της Γραμματείας και αφορούν στατιστικά στοιχεία σχετικά με το ποσοστό των επιτυχόντων ανά μάθημα, τη μέση βαθμολογία ανά μάθημα, τον αριθμό των φοιτητών/τριών από προηγούμενα έτη που δεν έχουν εξεταστεί επιτυχώς και άλλα στατιστικά στοιχεία τα οποία κατά την κρίση της ποσοτικοποιούν την πρόοδο των φοιτητών/τριών.

δραστηριότητες του ΠΠΣ όπως η ΠΑ, η πτυχιακή εργασία και η κινητικότητα των φοιτητών/-τριών. Τα στατιστικά αυτά αποτελούν και μέρος της εσωτερικής αξιολόγησης που πραγματοποιείται σε ετήσια βάση όπως περιγράφεται στο σχετικό άρθρο του παρόντος κανονισμού. Η ΟΜΕΑ διατηρεί αρχείο στατιστικών του παρόντος και παλαιότερων ετών το οποίο μαζί με το αρχείο της αξιολόγησης του μαθημάτων από τους/τις φοιτητές/τριες χρησιμοποιείται για την αναγνώριση των θετικών και των αρνητικών στοιχείων του ΠΠΣ και αποτελεί ενδεικτικό σημείο αναφοράς για τις συστάσεις της ΟΜΕΑ σχετικά με την ποιότητα του προγράμματος σπουδών.

# Άρθρο 76: Αναθεώρηση προγράμματος

Κάθε δύο έτη, η Επιτροπή Προπτυχιακού Προγράμματος Σπουδών λαμβάνει υπόψη της τη στρατηγική του Ιδρύματος, τα αποτελέσματα της αξιολόγησης του ΠΠΣ από τους φοιτητές/τριες, τις εξωτερικές αξιολογήσεις του ΠΠΣ αν υπάρχουν, μελέτες εξωτερικών φορέων σχετικά με την έρευνα και την αγορά εργασίας στα γνωστικά αντικείμενα του τμήματος, την πληρότητα του προγράμματος σπουδών, αλλά και το σχετικό θεσμικό πλαίσιο και τους περιορισμούς που θέτει στη διάρθρωση του ΠΠΣ (π.χ. τον προβλεπόμενο όγκο σπουδών βάσει ECTS).

Η Επιτροπή Προπτυχιακού Προγράμματος Σπουδών εισηγείται στη ΣΣΨΤ τις προτεινόμενες αλλαγές, στοιχειοθετώντας και αιτιολογώντας κάθε πρόταση αναλυτικά.

Στην περίπτωση αλλαγών που επηρεάζουν ριζικά το ΠΠΣ (π.χ. καταργήσεις μαθημάτων, εισαγωγή νέων μαθημάτων), η εισήγηση της Επιτροπής προσδιορίζει και τις μεταβατικές διατάξεις για τους/τις φοιτητές/τριες παρελθόντων ετών.

Η ΣΣΨΤ εγκρίνει τις αλλαγές και αποστέλλει την απόφαση της στα αρμόδια όργανα του ιδρύματος προς περαιτέρω έγκριση. Μετά το πέρας της διαδικασίας των εγκρίσεων, το Τμήμα εκδίδει μετά από κάθε επικαιροποίηση τον επικαιροποιημένο Οδηγό Σπουδών και τον αντίστοιχο αναλυτικό οδηγό ECTS, και τον προωθεί στη ΜΟΔΙΠ του Ιδρύματος για να ελέγξει την τήρηση των βασικών απαιτήσεων του προτύπου. Στη συνέχεια λαμβάνει τελική έγκριση από τη Σύγκλητο.

Τέλος, τα αναρτά στον ιστότοπό του, στα Ελληνικά και Αγγλικά, ώστε να ενημερώνονται οι φοιτητές/τριες του Τμήματος αλλά και οι εισερχόμενοι/ες φοιτητές/-τριες των προγραμμάτων ανταλλαγής.

Οι αλλαγές κοινοποιούνται και στη Γραμματεία του Τμήματος ώστε να ρυθμιστούν οι αλλαγές που αφορούν το Πληροφοριακό Σύστημα (ΠΣ) του φοιτητολογίου και κατ’ επέκταση τις υποχρεώσεις των φοιτητών για τη λήψη πτυχίου.

Αλλαγές μικρότερης κλίμακας (π.χ. τροποποίηση της ύλης μαθήματος, μετονομασία μαθήματος):

- Υποβάλλονται με γραπτό αίτημα από τον εκάστοτε διδάσκοντα στην Επιτροπή Προπτυχιακού Προγράμματος Σπουδών.
- Η Επιτροπή συλλέγει τα αιτήματα και ενημερώνει στην αρχή κάθε ακαδημαϊκού έτους τη ΣΣΨΤ ζητώντας την έγκριση των αλλαγών.
- Η ΣΣΨΤ εγκρίνει τις αλλαγές, διαβιβάζει εισήγηση στη ΜΟ.ΔΙ.Π. για τον έλεγχο της αναθεώρησης και λαμβάνει τελική έγκριση από τη Σύγκλητο.
- Στη συνέχεια ακολουθείται η ίδια διαδικασία επικαιροποίησης, ως ανωτέρω.


# Άρθρο 77: Άλλα Θέματα

Θέματα που ανακύπτουν και δεν αντιμετωπίζονται από την ισχύουσα νομοθεσία, τον ΚΣΧΠ και τον παρόντα κανονισμό, ρυθμίζονται με αποφάσεις της ΣΣΨΤ.

